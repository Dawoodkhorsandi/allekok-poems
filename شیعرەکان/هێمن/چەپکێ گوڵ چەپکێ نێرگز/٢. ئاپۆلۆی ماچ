شاعیر: هێمن
کتێب: چەپکێ گوڵ چەپکێ نێرگز
سەرناو: ئاپۆلۆی ماچ
لەبارەی شیعر: ورمێ ١٣٦٣/٤/٢

بەحیجابی ئیسلامییەوە دیم جوانێ
ماڵە بابم ئای لەو خەلە و خەرمانە
نەمدیبوو مانگی چاردە وا ڕووناک بێ
بەساوی پاک لەنێو جەغزی خەرمانە

***

گوناح نەبوو، تێم هەڵڕوانی، نەترسام
لە چەمۆڵە و جنێو و بۆڵە بۆڵی
ئەوی جوان بوو لە ڕووی ئەودا بەدیم کرد
هەنیە، کوڵمە، دیدە، برۆ، مژۆڵی

***

کە دین نەبێ، دینی دەگۆڕێ بۆ تۆ
ئەو تەرسایەی بێ ترس رایمووسی خاچ
کچی شەرمین بەڕووسووری دەنیشێ
لەسەر ڕووی تۆ شەوێکیش ئاپۆلۆی ماچ