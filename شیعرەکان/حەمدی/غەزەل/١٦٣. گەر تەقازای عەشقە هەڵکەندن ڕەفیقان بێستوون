شاعیر: حەمدی
کتێب: غەزەل
سەرناو: گەر تەقازای عەشقە هەڵکەندن ڕەفیقان بێستوون

گەر تەقازای عەشقە هەڵکەندن ڕەفیقان بێستوون
با بە تێشەی ئاهەوە هەڵچم لە چەرخی بێستوون

هەر دەڵێی کاسەی سییەه بەختانی عەشقە ئاسمان
بۆیە دائیم هەر ڕەشە و خاڵی سەرە و ژێرە و نگوون

خۆزگە مەوجی خوێنی شەیدایانی ئولفەت یەکدەکەوت
هەڵگری ئەم ئاسمانە بەڵکە هەروەک بڵقی خوون

مەنعی من بۆ چی دەکەن ئەم خەڵقە نازانم کە گوڵ
دەرکەوێ بولبول لە دەس خۆیایەتی شەیدانەبوون

ڕەسم و ئادابی موحیببەت تێگەیین تێکی دەدا
ئافەرم جیننەت لەگەڵ عەشقا کە نیتە چەند و چوون

بت پەرستن خۆ ئەو لە من زیاتر لە ڕاستی ئەو بتە
میم و لام و کاف و ئەلف و نوون و سین و ئەلف و نوون

ئینتیزاری دڵ مەکە حەمدی لە حەڵقەی زلفی یار
بەر ببێ توولی ئەمەل پێویستییە عومری فزوون