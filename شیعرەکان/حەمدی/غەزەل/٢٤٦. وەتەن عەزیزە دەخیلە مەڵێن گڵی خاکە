شاعیر: حەمدی
کتێب: غەزەل
سەرناو: وەتەن عەزیزە دەخیلە مەڵێن گڵی خاکە

وەتەن عەزیزە دەخیلە مەڵێن گڵی خاکە
گڵی کلێکە سورمەیی عیوونی ئیدراکە

مەڵێن تەحجیری کردووە لە ئاو و گڵ بەردی
بڵێن کە جەرگی شەهیدانی کوردی بێ باکە

خەڵقی حەقە بە دیجلە بڵێن ئاوە لێڵ و وێڵ
چەشمەی ڕەوانی ئێمە ڕەوان قیبلەیی پاکە

شاخی درێژی سەددی سکەندەر نیشان ئەدا
گردی ستوونی بەرزی سەراپەردەی ئەفلاکە

گەر گوڵشەنی نەپشکوێت و نەڕازێنەوە چەمەن
حەقیانە کورد دەمێکە پەشێواو و غەمناکە

حەمدی دەناسی تورک و عەجەم دیارە ئەجنەبیش
دوژمن بە خاکی کوردن ئەمانەت کە دی ڕاکە