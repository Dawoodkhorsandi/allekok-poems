شاعیر: مەحوی
کتێب: غەزەل
سەرناو: بە پیر ئەو ماهەوە چووم

بە پیر ئەو ماهەوە چووم و بە سەر چووم
پەری بوو، ئەو نەبوو، شەو بوو، بە سەر چووم

تەلێ نێرگسم و باغی حیرەتم پێ
بە فەڕ هات و وەکوو گوڵ زوو بەسەرچووم

گڵەی پێشم لە سەر سەر هەم بووە بار
کە دی من دولبەرم هات و بە سەر چووم

دەزانم بادیەی عیشقە خەتەرناک
کەچی هەر چووم، ئەگەر مام و ئەگەر چووم

لە حینی نەزعی ڕۆحا، ڕۆحی عاشق
وتی: ئۆخەی لە میحنەتخانە دەرچووم

بە ئۆغر کردنی من بوومە قەقنەس
کە ئەو چوو بۆ سەفەر، من بۆ سەقەر چووم

وتی: قەت وا مەیە، من واوە هەر دێم
نەهات ئەو وا قەت و من واوە هەر چووم

شوکر موورم بووە پاماڵی میرێ
بە بێ نامی ژیام و ناموەر چووم

غەمی قاتیلمە مەحوی! مونفەعیل ما
لە حەشرا کفنی خوێناوی بە بەر چووم