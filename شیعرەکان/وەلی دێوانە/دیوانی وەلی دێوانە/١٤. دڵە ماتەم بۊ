شاعیر: وەلی دێوانە
کتێب: دیوانی وەلی دێوانە
سەرناو: دڵە ماتەم بۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

دڵە ماتەم بۊ، دڵە ماتەم بۊ
دەروونت وە دەرد کەسێ ماتەم بۊ

تۊ مەینەتکېش بی، ئەویچ وە خەم بۊ
تۊ چوون پەروانە ئەو وېنەی شەم بۊ

پەی کەسێ جەرگت جە داخان کەیل بۊ
تۊ (مەجنوون) خەیاڵ ئەو وېنەی (لەیل) بۊ

داخ پەی کەسێ کېش داخمان دیار بۊ
غەمخوار و دڵسۊز تا وە سەر یار بۊ

نەک چوون شەم بۍ خۊف بۍ خودا و بۍ پیر
ئەرها لە لېڵاخ ئەر جە گەرمسیر

هیچ نېیەن وە قەید جەفا و جەور تۊ
جەفا بەردەی سەخت سزای دەور تۊ

دڵە ئامانت دەستم وە دامان
بەیۆ مەکېشە جەفای بۍ سامان