شاعیر: سابیری
کتێب: دیوانی سابیری
سەرناو: تا لە مەیلی تێگەیشتم یاری شیرین لام و بێ

تا لە مەیلی تێگەیشتم یاری شیرین لام و بێ
ڕوو لە دنیا وەربگێڕی دێتە قاف و سین و ھێ

تا قسەی یاری لەگەڵ ئەغیار ئەکەی بێزارە لێت
تێبگە ناکا نیساری ڕێ و حێ و میم و تێ

ڕەحمەتەڵڵا گەرچی زۆر و بێ شومار و واسیعە
جوملە مەحروومن لە جەننەت کاف و ئەلف و فێ و ڕێ

کافر و جوومان لەسەد شێخ و مەلا خۆشتر ئەوێ
لائیقە بۆ ئێمە حوور و بێ و ھێ و شین و تێ

ئەی بەھەشتی تۆ لە سوئی کردەوەی خۆت غافڵی
خوویی بەد ئەتباتە قاپی داڵ و واو و زێ و خێ

دۆزەخی پڕئاگر و دووپشک و ماری زەھردار
بۆ گوناھکارانە سابیر ڕۆژی حێ و شێ و ڕێ!