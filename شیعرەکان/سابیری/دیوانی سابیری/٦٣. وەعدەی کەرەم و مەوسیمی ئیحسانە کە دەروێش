شاعیر: سابیری
کتێب: دیوانی سابیری
سەرناو: وەعدەی کەرەم و مەوسیمی ئیحسانە کە دەروێش

وەعدەی کەرەم و مەوسیمی ئیحسانە کە دەروێش
ھەریەک لە وڵاتێکەوە کردووتە کەمەندکێش

کەوتوونە لەبەر قاپییەکەت توونی و برسی
سەیری کە ھەموو واجب الاحسانن و دڵڕێش

لەوساوە برینداری موژە و قەوسی برۆتم
باکم نییە ئەی دۆست لە بێگانە کەم و بێش

هرکس که تو را دید برانداخت دل و جان
با آنکه دو ابروی تو گویند میندیش

ڕۆحم چووە لەو شۆخە کە وا لێوی گەزیوە
یەعنی کە مەناڵێنە لەبەر دەرد و غەم و ئێش

ھەرکەس کە زەدەی دەستی پەریزادەیە سابیر
مەحزوونە دڵی توندە بێ ئارامە و سەرکێش