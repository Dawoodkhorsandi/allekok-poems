شاعیر: حاجی قادری کۆیی
کتێب: قەتعە
سەرناو: ئاسمانی بێستوون وەک خوسرەوی میهری هەڵات

ئاسمانی بێستوون وەک خوسرەوی میهری هەڵات
هیندی شەو تێک چوو، شکا وەک موویی زەنگی لەشکری

ئیتتیفاقەن ئیتتیفاقم بوو لەگەڵ نالی وەکوو
تاجر و گەوهەر لەگەڵ گەوهەرفرۆش و موشتەری

چەند غەزەل بوون تازەبافتی کارگاهی موشتەری
تاجیر و گەوهەر مەتاع و شامی غوربەت تاجیری

یەک یەکی هێنایە دەر، گەردی کەسادی لێ تەکاند
دایە من فەرمووی درێغا کەس نییە سەوداگەری

دەست بە دەستی خستم و هەم دایە بەر با مەجمەعم
ئاسەفی من بای لە جەمعێ تۆ کە حاجی قادری