شاعیر: سەید محەممەد تاهیر هاشمی
کتێب: ھەوارگەی دڵان
سەرناو: بە شاخی داخەوە تەنیا وەکوو قۆتر مەدارێ من

بە شاخی داخەوە تەنیا، وەکوو قۆتر مەدارێ من
هەزارساڵ ڕابوارد و بێ کشەی بازی شکارێ من

لە بن مەڕ نامورادی زەرد و سیس و وشک و چەوساوە
گوڵی ئاوات و عەزرەت بێ هەتاو و بای بەهارێ من

لە هاژەی قەڵبەز و سروە، لە خشپەی سەرچڵ و سێبەر
تەریک و هاوشەریکی ئەشک و ئاه و لێوبەبارێ من

چ دەشتێکە کەوا حۆلی بیابانی لەنێو ئاسکە
چ ئاو، هەر جۆگەیم بۆ پێی ئەمەل لێ بوو بە مارێ من

هەتا کونجی غەمت جێم بوو، دڵم جێی گەنجی شادی بوو
لە کۆشکی عیززەتا ئاخ سەرکز و بێ ئیعتبارێ من

بە بازاڕی ئەویندا وێڵەکەی بێ داخ و سەودا خۆم
لە دەس چوو، زێڕ و زیوی ڕەنگ و فرمێسک بەجارێ من

ئەوا دڵبەر ئەڵێن دیسان جیهان دێنێتە فەڕ تاهیر
دڵ و گیان جاری پێشوو چوو، دە چ بکەم بۆ نیسارێ من