شاعیر: جەفایی
کتێب: دیوانی جەفایی
سەرناو: جەیرانەی یانەی دڵەی پڕ بەینەت

جەیرانەی یانەی دڵەی پڕ بەینەت
ئامشۆ کەردەن پێشدا یەند مەینەت

تەخت زەمینش هۆر کنیان سەرجەم
دیوارش ڕووکەش کەردەن گەرد غەم

سەقفش ئالوودەی دووی ئاهەن پەرێت
بۆ تەزێینش دەر وێنەی یانەی وێت

ئاوش مەی مەیلت خاکش دوردی دەی
بناوە یانەم بەو دوردی بەو مەی

ئامێزش جە میسک گێسووی سیاڕەنگ
بەڵ موعەتتەر بۆ یانەی دڵ قەشەنگ