شاعیر: بابە
کتێب: دیوانی ئەوڕەحمان بەگی بابان
سەرناو: بوونم نەزانی ئێستەکە بووم نەبوو ئەچم

بوونم نەزانی ئێستەکە بووم نەبوو ئەچم
بۆ بارەگاھی عەدلی خوا ڕووبەڕوو ئەچم

ئەو فیز و پێز و ھێزە کە مەغرووری کردبووم
بە سەراوی یەک ھەناسەی دوایییە بە فوو ئەچم

بڕیار دراوە بوون و نەبوونم لە پێشەوە
بۆ ئەم نەبوونییە بە پەلە و زوو بە زوو ئەچم

کون کون کراوە بەرگی ژیانم بە جورمی زۆر
ڕشتەی دروونەوەم بەرفو ئەچم

حازر بە بابە! بوونی ترت وا لە پێشەوە
بۆ ئەم جیھانی تازەیە بێ ھای و ھوو ئەچم