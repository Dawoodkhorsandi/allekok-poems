شاعیر: بابە
کتێب: دیوانی ئەوڕەحمان بەگی بابان
سەرناو: چیای زاغروس بەرز و بڵنگە

چیای زاغروس بەرز و بڵنگە
گشت پێچ و دەری بێشەی پڵنگە
جێگە و ھەواری قەومی بە چنگە

ئەم نیشتمانە بە کورد دراوە
ھیچ دونیاگرێ پێی نەگیراوە

ڕۆم ا بە سوپای بێشمارەوە
چەنگیز بە تورک و بە تاتارەوە
وەک سەیلی ئاگر ھاتە خوارەوە

پڵنگی زاغروس ڕێگای لێ گرتن
یەک لە دوای یەکتر لە ناوی بردن

چیای زاغروس گویی دیجلە و فورات
بەھشتی دونیا بۆ ژین و حەیات
یەزدانی گەورە داویە بە خەڵات

بە کوردی ئازا و نەبەزی شاخی
بابە بە حیلە ناشکێ دەماخی