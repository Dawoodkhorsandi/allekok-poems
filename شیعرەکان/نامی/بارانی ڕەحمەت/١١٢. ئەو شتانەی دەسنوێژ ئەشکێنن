شاعیر: نامی
کتێب: بارانی ڕەحمەت
سەرناو: ئەو شتانەی دەسنوێژ ئەشکێنن

دەسنوێژ ئەشکێنێ شتێ بێتە دەر
با کەم ھەڵکەوێ لە دوا یا لەبەر

ھەم لە یەکدانی پێستی ژن و پیاو
نەک دان و نینۆک، موو یا ناوی چاو

مەگەر یەکێکیان بچووک بێ بە ساڵ
ئارەزوو نەکرێ بۆ «سَليم الحال»

یاخود مەحرەم بن بە نەسەب یا شیر
یا بە ژن خوازی وێنەی بۆ تەسویر

کچ و دایک و خوشک، خوشکەزا و پوورە
لە خزمانی ژن خەسوو و خەزوورە

دەسنوێژ ئەشکێنێ شێتی و بێھۆشی
حاڵەتی مەستی، یەعنی سەرخۆشی

نووستنی ھەرکەس مەگەر بە تەمکین
نەیێ بە سەریا شتی ناشیرین

مەس و دەس لێدان ھەر بە بەری دەس
لەبۆ عەیبی خۆت یا عەیبی ھەرکەس

ئەگەر سینفێکن تەنھا دەس لێدەر
وە ئیللا ھەردوو ئەبینن زەرەر

مەگەر مەحرەم بن لەویش دەس لێدەر
دەسنوێژی ئەشکێ و ئەگا بە خەتەر