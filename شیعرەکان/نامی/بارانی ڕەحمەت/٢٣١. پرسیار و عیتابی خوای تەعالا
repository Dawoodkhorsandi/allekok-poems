شاعیر: نامی
کتێب: بارانی ڕەحمەت
سەرناو: پرسیار و عیتابی خوای تەعالا

پاش ئەمە خودای عەلیم و خەبیر
دێتە سەر عیتاب لە ئەھلی تەقسیر

پرسیار ئەکا لە جین لە بەشەر
بۆ بێباوەڕی و بۆ کردەوەی شەڕ

لە پێغەمبەران بۆ وەزعی عیباد
لە خسووس وەزعی تەبلیغ و ئیڕشاد

لە عولەماکان ئەپرسێ یەکسەر
لە ئەمری مەعرووف، نەھی لە مونکەر

ھەروا لە ئوممەت ئەپرسێ بە عام
لەسەر ئیتاعەی عولەمای ئەعلام

ئەپرسێ بە قەھر لە ئەھلی بیدعەت
لەسەر ئیزھاری زیددی شەریعەت

ئینجا ئەمر ئەکا بە جەزای چاکان
ھەم بە عەزابی دەستەی ناپاکان

مەگەر مەشموولی عەفوو مەغفیرەت
ھەر بە ڕەحمی خوا یا بە شەفاعەت