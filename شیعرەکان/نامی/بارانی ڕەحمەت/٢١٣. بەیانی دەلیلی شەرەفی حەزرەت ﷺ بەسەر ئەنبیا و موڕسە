شاعیر: نامی
کتێب: بارانی ڕەحمەت
سەرناو: بەیانی دەلیلی شەرەفی حەزرەت ﷺ بەسەر ئەنبیا و موڕسەلینا

بە گەلێ دەلیل حەزرەتی ئەحمەد
لە ناو موڕسەلین ئەشرەفە و ئەمجەد

ھەر لەبۆ ئەو بوو گەلێ لە ئاسار
نەک لەبۆ باقی ڕوسولی ئەخیار

دەوامی بەعزێ موعجیزەکانی
وەکوو گەوھەری لەفزی قورئانی

دینی جامیع بوو بۆ زۆر عیبادەت
نەبوون بۆ باقی ئوممەت و میللەت

پارێزرا ھەموو ئوسووڵی دینی
لە شوبھە و تەحریف بە نائەمینی

شەرعی بەکار دێت بۆ ھەموو زەمان
دەعوەتی عام بوو بۆ ھەموو جیھان