شاعیر: نامی
کتێب: بارانی ڕەحمەت
سەرناو: سوننەتەکانی جومعە

سوننەتە لەبۆ تاڵبی جومعە
لەبەر ڕەزای حەق نەک ڕیا و سومعە

خۆی بشۆرێت و نینۆکی بکات
مووی بەر سمێڵ و سوننەتی لابات

بکاتە بەری جلێکی خاوێن
سپی بێ چاکە لە سەر تا داوێن

خۆی بۆن خۆش بکا بەیانی بڕوا
دەم بە زیکرەوە بە شەرم و حەیا

نزیکی خەتیب بە دڵ گوێ بگرێ
ئەگەر دووریش بوو بخوێنێ زیکرێ

لە شەو و ڕۆژی جومعە مونەووەر
سڵاوات زۆر بدا لەسەر پێغەمبەر

خوێندنی «الكهف» ئەیزەن سوننەتە
مایەی ڕزگاری فیتنە و زەحمەتە

دوعا لە ڕۆژا زۆر موستەجابە
بە خوسووس دوعای ساعەی ئیجابە

کە خەتیب دانیشت لە سەری مینبەر
تا ھەردوو خوتبە ئەگەنە ئەوسەر