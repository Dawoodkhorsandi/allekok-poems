شاعیر: نامی
کتێب: بارانی ڕەحمەت
سەرناو: خەلیفەی پێنجەم حەسەن -رضي الله عنه-

خەلیفەی پێنجەم حەزرەتی حەسەن
ئەزھەری زەھرا و ئەنوەر و ئەحسەن

تا موددەی شەش مانگ زۆر بە شەرافەت
مایەوە لەسەر عەرشی خەلافەت

جا دەستی ھەڵگرت «اكبر السّبطين»
لەبەر ئیسڵاحی بەینی «فِئَتَين»

موددەی خەلافەت گەیشتە سی ساڵ
لەسەر بەیانی شای ساحێب کەماڵ

وەفاتی فەرموو لە پەنجای ھیجری
عومری چل و حەوت، بەقیع جێی قەبری