شاعیر: نامی
کتێب: بارانی ڕەحمەت
سەرناو: فەسڵی ئەووەڵ لە باسی ڕوکنی ئەووەڵ

فەسڵی ئەووەڵمان ڕوکنی ئەووەڵە
ئیمان بە خودای «عزّ و جلّ»ە

ئیمان بە خودا وایە بە تەحقیق
لە دڵتا ببێ باوەڕ و تەسدیق

بەمە کە خودا وجوودی حەقە
لە ھەموو عەیبێ پاک و موتڵەقە

ھەیەتی ھەموو ئەوسافی کەمال
چ وەسفی جەلال، چ وەسفی جەمال

جەلالی «سَلب»ە و جەمالی «ثبوت»
سبووتی فیعلی و زاتییە مەزبووت

کونھی زاتی ئەو لە عام مەستوورە
ئەمما وجووھی غەیرە مەحسوورە