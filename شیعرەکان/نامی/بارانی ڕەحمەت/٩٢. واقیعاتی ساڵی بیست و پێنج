شاعیر: نامی
کتێب: بارانی ڕەحمەت
سەرناو: واقیعاتی ساڵی بیست و پێنج

ساڵی بیست و پێنج بە نەقڵی خەبەر
لەسەر تەحریکی ڕۆمی بەد ئەسەر

بە ھێزی سوپای «قُسطَنطَنِيّه»
پەیمانی شکاند ئەسکەندەرییە

عەمری کوڕی عاس مەردی بە حیکمەت
فەتحی کردەوە بە ھێز و قووەت

عەھدیان شکاند ئازەربایجان
گرتیەوە وەلید وەکوو پاڵەوان

ھەر لەم ساڵا بوو کە موعاوییە
فاتیح بوو بە زۆر بۆ «عموريّه»

لەم ساڵا ناردی عەمری داھیە
«ابن ابي سرح» بۆ «افريقيه»

ھەر لەم ساڵا بوو عوسمانی سابیر
ناردی بۆ «کابول» «عبداللّه»ی عامیر