شاعیر: نامی
کتێب: بارانی ڕەحمەت
سەرناو: ڕۆژوو نەگرتن بۆ کێیە و شەرتی چییە؟

ڕۆژوو نەگرتن تەجویزی ئەدرێ
بۆ موسافرێ دوو مەنزڵ ببڕێ

ھەم بۆ نەخۆشی بە ئێش و ئازار
ئیجازە ھەیە شەرعەن بۆ ئیفتار

ھەروەھا حائیض ھەم شەخسی مەحسوور
بۆ ئیشی گران ناچار بێ و مەجبوور

«تُحفە» بھێنە و بیخوێنەرەوە
ئەم مەقسوودانە لێک بدەرەوە

لەپاشا قەزا بەبێ کەفارەت
لازمە بۆیان بەپێی شەریعەت

ژنی حامیلە یا ژنی شیر دەر
بۆ حەمڵ و مناڵ ببینێ زەرەر

فەرزە لەسەریان ئیفتار و قەزا
فیدیەش لازمە بۆ ئەجر و جەزا

پیر و نەخۆش و پیاوی شلەپەت
ھەر فیدیە ئەدەن بیگرە گوێچکەت