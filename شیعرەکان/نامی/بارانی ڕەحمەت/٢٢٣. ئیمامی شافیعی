شاعیر: نامی
کتێب: بارانی ڕەحمەت
سەرناو: ئیمامی شافیعی

ھاتە دونیاوە شافیعی ئەکرەم
ڕۆژی وەفاتی ئیمامی ئەعزەم

لە سەد و پەنجای ھیجری بێگومان
لە خاکی غەززە یا لە عەسقەلان

پاش موددەی دوو ساڵ برا بۆ مەککە
لەوێ مایەوە بێگەرد و لەککە

لەبەر تەرەقی عیلم و فیترەتی
بە پانزە ساڵە بووە بە موفتی

خۆی موحەممەدە و باوکی ئیدریسە
جەددی عەبباسی ساحێب تەقدیسە

نەسەبی بەرزی بە پایە و حورمەت
لە «عبدالمناف» ئەگاتە حەزرەت

وەفاتی فەرموو لە دووسەد و چوار
یەعنی عومری ئەو گەیییە پەنجا و چوار

قەبری مەعرووفە لە قەڕڕافەی میسر
مەزاری عامە لە گشت دەور و عەسر