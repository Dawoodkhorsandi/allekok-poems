شاعیر: نامی
کتێب: بارانی ڕەحمەت
سەرناو: کەسبی ماتوریدی

ئەما بە فیکری شێخی ماتورید
کەسبی موکەللەف وائەکرێ تەحدید

سەرفی ئیرادە و قودرەتە بۆ کار
ئینسان لەم سەرفا فاعیلە و موختار

چونکی ئەم سەرفە بە مەعنا ئیسناد
ئەسەرە لەبۆ قودرەتی عیباد

ھەم سەبەبیشە بۆ خەلقی خودا
بەگوێرەی عادەت باش ببە ئاگا

تۆ خەیاڵ نەکەی کە ماتوریدی
خەلەلێ ئەگا ئەولای تەوحیدی

چونکی ئەو سەرفە ئیعتیادییە
لە مەوجووداتی ئەعیانی نییە

تەئسیر لەو سەرفا نابێ بە ئیجاد
«واللّه الهادي طريق الرّشاد»

فیکری ئوستاد و قازیش ببینە
فیکری عالمان نووری موبینە