شاعیر: نامی
کتێب: بارانی ڕەحمەت
سەرناو: ئاوی تەھارەت چۆن ئەبێ

ئەو ئاوەی ئەشێ لەبۆ تەھارەت
بۆت بەیان ئەکەم بە چەن عیبارەت

ئاوی دەریایە و چەم و جۆباران
ئاوی کانی و بیر، ھەم بەفر و باران

ئەمما بەری بێ لە کلکە بۆ ناو
وەکوو سزگاو و گوڵاو و ئارداو

کار نەکراو لە غوسڵ یا لە دەسنوێژا
ئەسحابە ئاوی وایان ئەڕێژا

ھەم نەگۆڕابێ تام و ڕەنگ و بۆی
ئیللا بە مەعبەر یا قەرارگای خۆی

ئاوێ بگاتە حەددی قوللەتەین
جاری یا وەستاو، ئەی نووری عەینەین

پاکە و پاکۆکەر لەبۆ غەیری خۆی
تا نەگۆڕابێ ڕەنگ یا تام یا بۆی

کەمتر لەو حەددە جاری یا وەستاو
کە پیسی تێکەوت پیس ئەبێ تەواو

لاکین بۆ جاری قەولێکی قەدیم
ھەیە و مەقبووڵە لای ئەھلی تەعلیم

با پیسی تیابێ پاکە و پاکۆکەر
مەگەر وەسفێکی بگۆڕێ یەکسەر