شاعیر: ئاوات
کتێب: شاری دڵ
سەرناو: عاشقی ڕووی دڵبەری بێگەردی وەک مینایە دڵ
لەبارەی شیعر: جەمیان، ١٣٢٩ ی هەتاوی - (لاپەڕە ١٠٥ لە هەردوو چاپی ئەنیسی و جەعفەردا) - نووسین: کەماڵ ڕەحمانی

عاشقی ڕووی دڵبەری بێگەردی وەک مینایە دڵ
دای لەدەس هەرچی کە بووی بەو سات و بەم سەودایە، دڵ

عەقڵ و فکر و بیروڕای تێکڕا لەقیس‌چوو ئەوکەڕەت
ماوه ئەو بێ‌چاره، ئەو دێوانه، بێ‌سەرمایه دڵ

وا مەزانه پارچەگۆشتێکی ڕەشی بێ‌کارەیە
زۆر بەشان و شەوکەت و جوان و سەروسیمایه دڵ