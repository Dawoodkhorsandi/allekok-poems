شاعیر: ئاوات
کتێب: شاری دڵ
سەرناو: باخەوانی کڵۆڵ
لەبارەی شیعر: لاپەڕە ١٠٨ ی دیوانی چاپی ئەنیسی

تەماشا نیشتمان ڕێک جێگە مۆڵە
چ وێران و کەلاوە و چۆڵ وهۆڵە

گەلیش هەروا بە فکرێکە لە کونجێ
کە چۆن بستێنی لەو، بەو فێڵە، تۆڵە

	بەڵام دەشت ودەری زەنوێرە هێشتا
	لە بۆ سەیرانی گەل زۆر نەرم ونۆڵە

هەموو باغ و گوڵ و گوڵزاری هەروا
	لەبار و دڵڕفێن و زەرد وزۆڵە

لەوێدا من بەجارێ دەستەو ئەژنۆم
بەدەست شەختەی زەمانە بووم کزۆڵە 

لە نێو ئەو باخەدا بێ قەدر وبایی
'ئیمامی' باخەوانێکی کڵؤڵە