شاعیر: مەلا مارف کۆکەیی
کتێب: دیوانی مەلا مارف کۆکەیی
سەرناو: دوڕڕی دەریای فتووەت یا عەقیقی یەمەنی
لەبارەی شیعر: نووسین: کەماڵ ڕەحمانی

دوڕڕی دەریای فتووەت یا عەقیقی یەمەنی
وەه! چ خۆشبەختە کەسێ دەستی بگاتە دامەنی

هەر کە بیستم ئەو نەویدی جانفەزا وو دڵگوشا
دای لە قەلبم بەرقی شادی، کەوتە چاوم ڕەوشەنی

جا گوتم: ئەی نەفسی حیز! ئەمجا بخۆ، ئەمما بخۆ
بەربەسێڵ و جلبەکۆڵ و شەهد و شیر و بەستەنی

تا ئەوێ ڕۆژێ كە دەمری بیکە ویردی سوبح و شام
تف لە ئەشخاسی خەسیس و پیس و ئینسانی دەنی

یەک چەپۆش [١] بۆ کەشکەک و گیپە و سەر و پێ لازمە
نیسبەتەن بۆ زاتی تۆ (یک خوشە از خرمنی)

١. چه‌پۆش: گیسکه‌مێ.