شاعیر: سەید یاقۆی ماییدەشت
کتێب: دیوانی سەید یاقۆی ماییدەشت
سەرناو: ماه ڕوخسار

عەزیزان ماه ڕوخسارێ ژە قەوس ئەبرووان تیرێ
وە جەرگم ئاشنا کەردەن نەداروم هیچ تەقسیرێ

وە ناخون سینە شووم کەردم وەشانم توخمی میهری ئەو
وە داسی ئەبرووان درویم، جگەر کەردم وە قەلبیرێ

سێ ساڵە پاسەبانی کەم ژە دەوری خەرمەنی حوسنت
ژە سەد مەن خەرمەنی گۆنا، جەوێ نادەی بە وەرزیرێ

ژە عەقڵ و عیشق حەیرانم، نەزانم قەوڵی کامین کەم
نە عیشقم پێم ئەدا موهڵەت، نە عەقڵم کات تەدبیرێ

سەگێ پاسی سەرایێ کەی، سەراداران ئەدەن نانش
من عومرێ پاسەبانیم کەرد، چلۆنی نیم دڵگیرێ

ڕوخی زیبایی شیرین بی وە خوونی کووهکەن باعس
وەها سەییاد تەڕدەس بی، سەیید بەرچی وە نەخچیرێ