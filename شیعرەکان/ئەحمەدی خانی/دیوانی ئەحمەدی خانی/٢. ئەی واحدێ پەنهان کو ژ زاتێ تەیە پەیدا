شاعیر: ئەحمەدی خانی
کتێب: دیوانی ئەحمەدی خانی
سەرناو: ئەی واحدێ پەنهان کو ژ زاتێ تەیە پەیدا

ئەی واحدێ پەنهان کو ژ زاتێ تەیە پەیدا
ئەڤ کەون و مەکان ئەرز و سەما گونبەدێ خەزرا

ئەرواح و عوقوول ئەنفوس و ئەعراز و جەواهر
خالن د موسەووەر نە مەحەلل و نە هەیوولا

لەوح و قەلەم و کورسی و عەرش ئەنجوم و ئەفلاک
هەم ئاگر و ئاخ ئاڤ و هەوا جوملەئێ ئەشیا

سەد قافلە مەوجوود پەیاپەی موتەواتر
هەر لەحزە ژ سەحرایێ عەدەم تێن ب تەمەننا

هن نەقدێ فەنائێ دگوهۆڕن ب بەقائێ
هن نەقدێ وجوودا خوە دکن بێ بەدل ئەفنا

هەر یەک ب وجوودا خوە وجوودا تە دخوازت
بالجمله خەریدارێ جەمالا تەنە حەققا

لەو شوبهەتی پیرا ب هەوەس تالبێ یووسف
دۆر هاتییە خانی کەلەفا ڕیسی د دەست دا

ئەو ژی ب مەتاعێ خوە قوماشێ تە دخوازت
سبحانک لن تۆیس من روحک عبدا

ئەحمەد ژ سەنایا تە ندا کەت قە چو وەسفا
ما أعجزنی حمدک أن أحمد حمدا