شاعیر: ئەحمەدی خانی
کتێب: دیوانی ئەحمەدی خانی
سەرناو: میرێ مەجلس نەکەنت موتربێ گۆیا چ بکەت

میرێ مەجلس نەکەنت موتربێ گۆیا چ بکەت
غونچە خەندان نەبتن بولبلێ شەیدا چ بکەت

نەینکا حوسنێ بوتان لازمە ساحب نەزەرەک
کەسێ بینا کو نەبت دلبەرێ زیبا چ بکەت

بێ کەرەم ناچتە تیپا عەدوان مەردێ شەجیع
تیغێ ئاهیختە بێ دەستێ توانا چ بکەت

تالبێ علم و کەمالێ نەبتن قابلێ فەیز
حکمەت و تەربیەتا عالمێ دانا چ بکەت

تەبعێ خانی سەدەفا گەوهەرێ عرفانە وەلێ
مەتنخوانەک کو نەبت ساحبێ مەعنا چ بکەت