شاعیر: ئەحمەدی خانی
کتێب: دیوانی ئەحمەدی خانی
سەرناو: عشوەیەک دا مە سەحەر وێ پەرییا حووری سرشت

عشوەیەک دا مە سەحەر وێ پەرییا حووری سرشت
شەفەقا بەرقێ جەمالێ دل و جان سوهت و برشت

مە نەزانی کو مەلەک یا نە بەشەر یا پەری بوو
یەدێ بەیزا وەکو مووسایی ل قەتلێ ڤەدمشت

ب تەمەننایا شەهادەت عاشقان جان برە پێش
ئەللاه ئەللاه چ غەرەزدارە کو یەک فەردە نەکوشت

کعبه اللهی جەمالێ مە دکر چینە تەواف
خەیبەری هاتنە من خال و خەت و چەنبەر و قشت

علمێ ئەسما مە ژبەر کر د دبستانێ سفات
تالبێ زاتیمە لەو من شەممراند باغێ بهشت

ئادەمێ کامل ئەزم بوویمە مەسجوودێ مەلەک
موددەعی گەر نەبتن سەجدە ب من ها سەرێ خشت

خانیا دێ هەبتن بێ هونەران لاف و گەزاف
ئافەرین بەر تە کو ئەڤ شیوە ژ بۆ کەس تە نەهشت