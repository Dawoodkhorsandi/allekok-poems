شاعیر: ئەحمەدی خانی
کتێب: دیوانی ئەحمەدی خانی
سەرناو: ئەی ئایینەیێ دل ب جەمالا تە موجەللا

ئەی ئاینەیێ دل ب جەمالا تە موجەللا
سەد سەفحە ب یەک زەررە ژ نوورا تە موتەللا

ئینسان، تە ژ بۆ عالەمێ کوبرا کرە نوسخە
لەو موزغەیەکی ژێ تو دکی عەرشێ موعەللا

وەحدەت ب حەسەب کسرەتێ ئەعیانێ مەزاهر
هەر سوو ب سفاتان دکەتن کەشفێ تەجەللا

لەو مُختَلف القول و عَمَل بوونە خەلائق
کافر، ژ سەنەم بوونە ب ناڤێ تە تەسەللا

سررا خوە نیهانی کو تە دا ئەحمەدێ خانی
از غیر بری شد، بە تو ئاورد تولّا