شاعیر: مەلا حەسەنی جەوهەری
کتێب: دیوانی جەوهەری
سەرناو: گوڵی گوڵزاری نەهری هاتە نێو باغ
لەبارەی شیعر: بەبۆنەی هاتنی حاجی سەید عەبدوڵڵای نەهری بۆ سابڵاغ و موکریان

گوڵی گوڵزاری نەهری هاتە نێو باغ
چرای ساداتی شەمزین هاتە سابڵاغ

موبارەک بێ قودوومی حەزرەتی شێخ
شفایە بۆ نەخۆشی و قەلبی ناساغ

هومایە هاتە نێو ئێمە خودایە
لەنێو لابەی چەقەی کوند و قڕەی زاغ

موسوڵمانان بکەن تۆبەی نەسووحی
بە قەلبێکی سەحیح و بێ درۆ و ساغ