شاعیر: کەمالی
کتێب: دیوانی کەمالی
سەرناو: ئەمە گیانی منە ئەی خاکی ئێمە وا لە باوەشتا

ئەمە گیانی منە ئەی خاکی ئێمە وا لە باوەشتا
دەخیلم زویر نەبێ توخوا لە ناو سینەی تەڕ و ڕەشتا

ببارێنێ خوا بارانی ڕەحمەت تا ئەبەد بەهجەت
بە جەستەی پاک و خاوێن و بە سەرتاپای سەر و لەشتا

مەبە عاجز هەموومان دوا بە دوای تۆ دێینە لات ڕۆژێ
فەرامۆشمان مەکە گیانە لە قەلبی ساف و بێ غەشتا

گوتی پێم دڵ کەمالی ساڵی کۆچی بێژە وا بەهجەت
لە ناو قەسری ئیرەمدایە بە دائیم وا لە گوڵگەشتا