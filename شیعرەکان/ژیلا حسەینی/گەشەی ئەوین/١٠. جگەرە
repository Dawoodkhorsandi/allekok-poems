شاعیر: ژیلا حسەینی
کتێب: گەشەی ئەوین
سەرناو: جگەرە

لەبەر چاوم
وەک جگەرەی داگیرساوی
بە ڕواڵەت سپی و سۆڵ و لەش ڕێک و پێک
نێوچاوان گەش
لە دەروون نوقمی زووخاوی
ئەتناسم و... ناتناسمەوە
شێوەت ئاشنایە خۆشەویست
دەستت بدە بە دستمەوە
بێ با بڕۆین
بەسەر ڕێگای بزمار ڕێژدا
بە سەر سنگی زەویی تینوو
بەنێو نزاری ڕوو بە ئاسمان دەس هەڵبڕیو
لە دڵتەنگیی ئێوارەدا
ڕێگا ببڕین
بەرەو هەورێکی نەباریو
لە ئەوێ تۆ چرای سەرت جارێکی تر داگیرسێنە
منیش لەبەر تیشکی چاوت
جگەرەیەک.