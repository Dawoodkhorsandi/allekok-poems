شاعیر: مەلای جزیری
کتێب: دیوانی مەلای جزیری
سەرناو: مەی نەنوشی شێخی سەنعانی غەلەت
لەبارەی شیعر: کوانێ غەلەت

مەی نەنوشی شێخی سەنعانی غەلەت
ئەو نەچو نیڤ ئەرمەنستانی غەلەت

میسلی (موسا) وی تەجەللایا تەدی
ئێ تودی کانی خەتا هانی غەلەت

وی نەدی بەژنا تەوودایی قیاس
حیکمەتی لەو چویە بورهانی غەلەت

ستوەتا لەیلی یەقین مەجنون تەپاند
وەرنە قەیس ناکەت بیابانی غەلەت

وەک (نیشانی) نەقش و نیشانەک تەدی
ئی کو نیشانەک تەدی کانی غەلەت

ئەز گەهام ئاڤا حەیاتێ خەف ژدل
خوضر ڤاژی چویە حەیوانی غەلەت

شانشینێن نازکان ضایع مەکون
دانەبێنی دل بڤێ خانی غەلەت

(الله الله) چەرخ و دولابی دنێ
نوقتە قەت ناکەت ددەورانی غەلەت

روز و شەب هەر سەیری دیدارا تەتێن
ناکرن ئەو دەورو سەیرانی غەلەت

هون نەبێن مەششاتەیی خەف دانیە
هەم قیران کرد خال و نیشانی غەلەت

دی بسەرجانێ مەموروەت دامەئیخ
بشکوێن بەندا گریبانی غەلەت

سەرنەبی بەر کفری زولفێ عاقیبەت
ئەز دترسم لێ ژئیمانی غەلەت

پەهنیاوی چەرخ و دولابی دنی
نیسبەتا ئەربابی عیرفانی غەلەت

نوسخەیی عالەم هەمی عینوانەکە
نوقتەیەک نابت دعینوانی غەلەت

قولزم و بایێ موخالیف تێ پرن
دانە کەلشێن داری سوککانی غەلەت

دابزانی پەهلەوانی مویەکی
دەست نەدی (لله) میزانی غەلەت

وی ددەستێ من گولاگەش پوڕ خوناڤ
حەیف بولبول چو گولستانێ غەلەت

هێژ سەهوا خامەیی خو وەرنەمن
ئەڤ غەلەت ناکرد دیوانێ غەلەت

وی لسەر بەژناتە ئەڤ سەیوان ڤەدا
وەرنە نادا رۆژ سەیوانی غەلەت

گەه دل و گەه جان دبن تورکێن تەتێن
ناکرن یەغما و تالانی غەلەت

مەشرەبی تورکان فورات و نیل کر
تەشنەلەب چو تەرفی عوممانی غەلەت

پیری حیکمەت بین لویفقامەشرەبان
کەس نەدی مەی ریهتە فینجانی غەلەت

راستە یەک قانون سەراسەر نینەتێ
خوەهری و پێچێن، پەریشانی و غەلەت

پاک تەبع و قووەتەک مەوزون دڤێت
دانەدەت سەنعەت ب ئیدمانی غەلەت

مەردومێن چەهڤێن مەلێ عەکسا خوەدی
وەک (نیشانی) ما لنیشانێ غەلەت