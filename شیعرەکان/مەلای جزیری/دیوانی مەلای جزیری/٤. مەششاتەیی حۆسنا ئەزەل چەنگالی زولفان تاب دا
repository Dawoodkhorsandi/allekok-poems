شاعیر: مەلای جزیری
کتێب: دیوانی مەلای جزیری
سەرناو: مەششاتەیی حۆسنا ئەزەل چەنگالی زولفان تاب دا

مەششاتەیی حۆسنا ئەزەل چەنگالی زولفان تاب دا
دا عشق هل بت پێل بە پێل قەلبێ مەپێ جەلاب دا

حوسنا حەبیب و لوتفی یار ئاڤیتە دل عشقا غەدار
لەو سەلب کرژێ ئختیار وێ حوسنێ ئەڤ ئیجاب دا

من دی سەحەر زەلفێن دەمەست هاتن سەما ئەحرام بەست
چون سەجدە یا خالی ب قەست لەو حاجبان میحراب دا

روح و رەوانێ من حەبیب دیسا ب تەلبیسا رەقیب
رەنجیدە کر مسکین غەریب تەر کا دلێ ئەحباب دا

مەحبوب و رەیحان پڕ گولاڤ کەر کرل من جەرگ و هەناڤ
زەهرا هەلاهل بودە ناڤ لەو ساقی ئەو جوللاب دا

وان دەست و زەندو ساعدان مەی دانە شیخ و زاهدان
مەستی ب چەشمی شاهدان ئەو نیرگزا سیراب دا

میسکێ رەشاندی ئەز دەبێم وان نوقتەیان هن بونە کێم
لێ خەتی رەیحانی ل دیم کاتب ژنو ئیعراب دا

نازک قەدا نورین بەشەر ئەو بو ل من نەقشی بەسەر
دینا خەیالی هەر سەحەر ناڤ دیدەیی بێ خواب دا

ئەو تلەی یین نازک رەقیق، پۆردامە فینجانا عەقیق
ئەو بادەیا نورین رەحیق میننەت ب من وەههاب دا

دا خەف نەبت بەژنافەری مەی هاتە شەهکاسا سۆری
میننەت کو ئیرۆ دیم دوری دیسا شەرابا ناب دا

مەی هاتە فینجانا سەدەف کەس دێ قەخوت ئیرۆ ب خەف
ساقی ب چەنگ و نای و دەف فەرفوری یا مەهتاب دا

عیدەو حبیبێ نەزرە لێ یان دێ ب قوربان بێ مەلێ
یارەب ببینم رۆژ هلێ سکین د دەست قەسساب دا