شاعیر: مەلای جزیری
کتێب: دیوانی مەلای جزیری
سەرناو: عیدەوو داعالەمێ بانگی سەفایێ خاس و عام
لەبارەی شیعر: فینجان و جام

عیدەوو داعالەمێ بانگی سەفایێ خاس و عام
ماهی نەو ئەبرو نوماندن چو ژبەر عەورو غەمام

خوەش بدۆر جامێ ئیشارەت کر هیلالێ ساقیان
ماهتابێن زوهرە سیما چاردەسالی تەمام

نامەتەی کر روزەئی عیدێ قەکر فەسلا مەیێ
لێ بزەمزەم تێن بئاوازی نەیێ فینجان و جام

شاهیدێن گولرەنگ ساقی بەلکە نەسرینن بەشەر
ئی دلەبسێ ئەرغەوانی نێرگزێن عەرعەر خەرام

یارەب ئەو روحن موجەسسەم یان میسالی روحن ئەو
لەو بسێر جامان دبەخشن نازکێن شیرین کەلام

ئەو چعالی گەوهەرن هاتن لیباسی جیسم و جان
عیشوەیێن وان شوبهی ئیکسیرێ دقەلبانن مەقام

وەک (مەلێ) گاڤەک تنێ غائب ژدیداری نەبم
وەرببم وێ ساعەتێ لێ بن ژمندا سەد سەلام