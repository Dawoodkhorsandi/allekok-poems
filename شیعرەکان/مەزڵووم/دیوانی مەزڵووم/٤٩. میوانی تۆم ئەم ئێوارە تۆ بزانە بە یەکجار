شاعیر: مەزڵووم
کتێب: دیوانی مەزڵووم
سەرناو: میوانی تۆم ئەم ئێوارە تۆ بزانە بە یەکجار

میوانی تۆم ئەم ئێوارە، تۆ بزانە بە یەکجار
ماچم ئەوێ، ماچم ئەوێ، سەیرانێکی بێشمار

داوا ئەکەم، مەقسو دەکەم! نیگایەکی گەرم و گوڕ
دەم بخەرە ناوی دەمم دەسپێبکەین بۆس و کەنار

لە باخاتی حوسنی سینەت بە موحیبەت پێم عەتا کە
دوو لیمۆی تازە ڕەسی نازەنینی نەزاکەتدار

لەم دەعوەتە با فرسەت بێ، بێ تۆ بی و خوا ڕەقیبانم
با سەراسەر خۆ لە قوڕ نێن، سەر و دامان تا بە خوار

باکت چییە مەزڵووم ئەمڕۆ ئەم دەعوەتە هەر بۆ تۆیە
بخۆ بخۆ! نەفست کوێر کە لە چیمەن و باخ و گوڵزار