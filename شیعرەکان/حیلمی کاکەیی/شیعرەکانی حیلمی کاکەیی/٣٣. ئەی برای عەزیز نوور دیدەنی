شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئەی برای عەزیز نوور دیدەنی

ئەی برای عەزیز نوور دیدەنی
خاوێ موبارەک وەخێر دیدەنی

وەی بەندەی کەمتەر تۆ فەهمیدەنی
بادەی ئەنتەهوور عەشق چەشیدەنی

پەی زوهوور هەق دڵ ئومێدەنی
چەمەڕای شادی ڕۆژ عیدەنی

داخڵ وە مەجلیس شای وەحیدەنی
جە جیفەی دونیا دڵ بڕیدەنی

تاجری سەڕاف زەڕ خڕیدەنی
تازە خەڵاتی عەشق جەدیدەنی

تەمامی وەدڵ من چەسپیدەنی
فیدای دینی یار دڵ شەهیدەنی

بێ یار و یاوەر موعتەمیدەنی
ئوستاد کامڵ پەسەن دیدەنی

پاسەبان زاغ دار بیدەنی
درەخت کامڵ گوڵ ڕەسیدەنی

ڕەونەق مەجلیس وەخت عیدەنی
کریم الخصال زۆر موفیدەنی

جە دەست بەدان دڵ بەعیدەنی
نە قەهری نەزان دڵ پێچیدەنی

وێنەی مەئیووسان جە حەفیدەنی
دانا و مودەبیر خۆش جەریدەنی

نادر المثال فەرد فەریدەنی
موبتەلا وەقەهر قەوم سەردەنی

پەرێ ڕاگەی ڕاست وەتەجهیدەنی
جە نام یاران بەر گوزیدەنی

جە دیوان هەق ڕوو سفیدەنی
خاڵیس و موخڵیس سیڕ پۆشیدەنی

شەرابەڵحەریر زوود چەشیدەنی
ئوستای هەقیقەت خۆش مورشیدەنی

ئەشهەدم بیللا هەم ڕەشیدەنی
مەراق وە گفتار هەق شنیدەنی

دایم ڕەوشەن زەین لەب خەنیدەنی
دایم سەر توفەیل پەی موریدەنی

جە بەعزێ ئیشا هەم عەنیدەنی
وەڕووی مونکیران تیر شەنیدەنی

بێ پەروا جە خەوف گشت تەریدەنی
کەمتەر غوڵام تۆم ئەکیدەنی

شادی زەوق دڵ مل چەمیدەنی