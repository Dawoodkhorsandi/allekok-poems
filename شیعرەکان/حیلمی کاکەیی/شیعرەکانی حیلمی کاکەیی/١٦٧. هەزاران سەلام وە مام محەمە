شاعیر: حیلمی کاکەیی
کتێب: شیعرەکانی حیلمی کاکەیی
سەرناو: هەزاران سەلام وە مام محەمە
لەبارەی شیعر: بۆ مام موحەممەد

هەزاران سەلام وە «مام محەمە»
دەروێش موخڵیس دۆشت ئەقدەمە

ڕەونەق مەجلیس زەوق و زەمزەمە
چەند تەعریف بکەم هێمان هەر کەمە

چە دەروون بەرکەر خەیاڵ و غەمە
وەختەن ڕەوشەن بۆ ئەی تاریک تەمە

هەر کەس بنۆشۆ جەور و ستەمە
قاڵ مۆ جە کوورەی ساحێب کەرەمە

لەشکر ئامادەن شۆڕشت هەم هەمە
خەوەردار بومێ جەی وەخت و دەمە

دەلیل دەستگیرن نووری دوو چەمە
مەویانۆم وە پای قەتار و ڕەمە

زەمیرت ڕەوشەن چون شەوق شەمە
چون ساز خۆش خوان پڕ زیل و بەمە

زاڵم گرفتار دەرد و ئەلەمە
دەمارێ شێتی چە تۆی کەللەمە

فەقیران مەسئوول وەبێ مەحکەمە
شکەست خاس نمۆ وە سەد مەجلەمە

مونکیران وەنێش قڵنج و قەمە
وە زەرب ساتوور مەدڕان لەمە

فریاد ڕەس مەوجوود ها جە وەر چەمە
بەدان گرفتار مەحرووم جە شەمە

یە فەقیر واتەن وەبێ هامدەمە
ئەشعارم خاڵیس دوانزدە ڕەقەمە