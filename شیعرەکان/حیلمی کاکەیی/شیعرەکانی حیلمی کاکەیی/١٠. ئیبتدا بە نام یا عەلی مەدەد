شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتدا بە نام یا عەلی مەدەد
لەبارەی شیعر: بۆ مام موحەممەد دەروێش عەلی

ئیبتیدا بە نام یا عەلی مەدەد
ئەی دۆعا نویسنام پەی مام موحەممەد

نیگەهدارش بۆ الله الصمد
ئومێدم هەنەن لاڵەم نەبۆ ڕەد

ئەگەر چل ساڵ بۆ وە یا خود هەم سەد
مەبۆ داخڵ بین وە قەبر و ئەلحەد

ئەی ڕای هەقیقەت ابا عن الجد
بۆ وە قیسمەتمان وەبێ حەد و عەد

جە ڕۆژ ئەزەل ئەر نیک، ئەگەر بەد
نویسیان جە تۆمار وە قەڵەم زەرد

ڕۆژێ هەزار جار پێمان باچان دەرد
مەبۆ جە دڵمان نەبۆ کینە و گەرد

قەبووڵمان کەردەن کۆچ بەردەڵبەرد
مەبۆ تەیار بین چون سوارەی جەرد

یە مەڵڵا واتەن دایم دڵ پڕ دەرد
پەنامان بەردەن وە دوو، هەفت نەرد