شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئەوەڵ سڵامم وە زات حاجی
لەبارەی شیعر: بۆ مام موحەممەد

ئەوەڵ سڵامم وە زات حاجی
ڕەهبەر ڕای دین جە گرۆی ناجی

داخڵ وە میزان ڕای شەرت ناجی
بێزار چە دیدار فیرقەی موغلاجی

مەشغوڵ وە حەساد جە ناعیلاجی
جەرگمان جە تەعنە کریان هەللاجی

ڕەعیەیان گرفتار گێژ و ئەمواجی
زەحمەتەن چەی وەخت حوسن و ئیمتیزاجی

مەعلووم گیر وەردەی دەیجوور داجی
گیرۆدەی عەزاب دەست خەرج و باجی

ڕەئیسان برزق دار قەریەی دوڕاجی
فەقیران هیلاک مەعیدەی ئاجی

ڕۆشنایی دڵمان پەی سەرمان تاجی
پەی یار شەکری چە لای بەد زاجی

خەیلێ درۆغەن ڕای برا و باجی
حزوورەن موخڵیس چە پشت چون قاچی

خەتام فراوان هەنی چێش باچی
مەڵڵا ڕووت ڕەشەن پەی کەس نەواچی

خەیلێ یار جە دین مۆ ئیستیخراجی
نەزدیکەن پەی یار هەق کۆ ئیفراجی

جەی ساڵ ماردا ئەر تۆ عیلاجی
مەوی وە عەرەب ئەڵبو سراجی

ئەشعارم تەمام دوانزدە ئیبراجی
زەعیم فیرقەی سەف ئەفواجی