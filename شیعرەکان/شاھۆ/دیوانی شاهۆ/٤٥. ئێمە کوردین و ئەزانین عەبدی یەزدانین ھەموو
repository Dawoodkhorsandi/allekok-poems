شاعیر: شاھۆ
کتێب: دیوانی شاهۆ
سەرناو: ئێمە کوردین و ئەزانین عەبدی یەزدانین ھەموو

ئێمە کوردین و ئەزانین عەبدی یەزدانین ھەموو
ئافەریدەی دەستی زاتی تاکی سوبحانین ھەموو

ئەو کتێبانەی لە خواوە ھاتوون بۆ مورسەلین
ئێمە بڕوامان ھەیە پێیان موسڵمانین ھەموو

چاکترین ئومەتین بۆ تاقە مەحبووبی خوا
خاوەنی ئایینی بەرز و دین و ئیمانین ھەموو

دوژمنی کەس نین بەڵام بۆ پاسی کوردستان و کورد
پیاو و ژن گەورە و بچووکمان قۆچی قوربانین ھەموو