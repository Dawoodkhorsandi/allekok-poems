شاعیر: شاھۆ
کتێب: دیوانی شاهۆ
سەرناو: جەمالی نووری سەعادەت لە ئەوجی بورجی عیراق

جەمالی نووری سەعادەت لە ئەوجی بورجی عیراق
تلوعی کرد و موقارن بە ڕۆژی چوارەم تاق

چە نوورێ؟ پرتەوی خوایی موعادیلە بە شەفەق
جەماڵی چی؟ کە جەلالی مونیری کرد ئافاق

زیایی پرتەوی دادی میسالی لەمعەیی ڕۆژ
فڕاندی زوڵمەتی لەیلی دوجایی زوڵم و نیفاق

جەلیسی کورسی عالی وەزارەتی عەدلی
نەژادی حاکمی بابان موحیببی داد و ویفاق

دوڕڕی بەقیمەتی تاکی خەزێنەیی شاھان
فەریدی عەسرە شەھیرە بە ئەحسەنی ئەخلاق

لە ترسی ھەیبەت و ڕوعبی جەماعەتی دوژمن
ھەمیشە لفە بە یەکدا ساقیان بالساق

بە عەدل و داد و سەماجەت، بە بەزل و جوود و سەخا
عەدیلی جەعفەر و یەحیا بە کەوکەبە و ئینفاق

بە علم و عەقڵ و کیاسەت، بە حلم و فەزڵ و شەرەف
بە عەزم و حەزم و سیاسەت، بە قەول و عەھد و میساق

موجەللی فەخرە لەبۆ عەرەب و کورد و تورک و عەجەم
میسالی سەددی ڕەگینەیە وەعدە و میساق

ئومێد ئەکەم کە بە یومنی قودوومی موحتەشەمی
بگاتە ئەوجی عولا تاج و تەختی حوکمی عێراق

تەشەککوراتی وجوودی، فەریزەیی عەینە
لەسەر جەماعەتی کورد خاسەتەن عَلى الاطلاق

دەوامی عیززەت و عومر و بەقا و سەڵتەنەتی
تەڵەب ئەکەم بە تەزەرروع لە حەزرەتی خەللاق

دوعای تورەقی و جاھی جەمال بەگی بابان
بووە بە ویردی شەو و ڕۆژی شایقی موشتاق