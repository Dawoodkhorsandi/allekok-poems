شاعیر: ناری
کتێب: دیوانی ناری
سەرناو: ئەی لەعلی لەبی یار عەقیقی یەمەنی تۆ

ئەی لەعلی لەبی یار، عەقیقی یەمەنی تۆ
یا غونچەیی نەشگوفتەیی باغ و چەمەنی تۆ

بەم تەرزە عەتر بێزی دەکەی دیارە لە دڵدا
ئەی خاڵی سیامیشکی خەتا و خوتەنی تۆ

شیشەی دڵەکەم کەن بە سەری تیری نیگاهت
وا دیارە بە چاوا، بتی پەیمان شکەنی تۆ

سبحانک لا حول و لا قوّة إلاّ
باللّه چ شیرین و چ نازک بەدەنی تۆ

تەئریخی خەیاڵی فەلەکولئەعزەمی وەجهت
تەسویری گەلێ سەعبە بەبێ گۆی زەقەنی تۆ

بێ زیارەتی قوببەی حَجَرُالأسوَدی خاڵت
تامی چییە چای زەمزەم و گۆشەی دەهەنی تۆ

چین چین لە سەری گەنجی ڕوخت حارسە ئەمڕۆ
تەرسابەچەیی زوڵفی شکەن دەر شکەنی تۆ