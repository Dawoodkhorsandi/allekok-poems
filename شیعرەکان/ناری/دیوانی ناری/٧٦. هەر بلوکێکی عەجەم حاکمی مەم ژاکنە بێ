شاعیر: ناری
کتێب: دیوانی ناری
سەرناو: هەر بلوکێکی عەجەم حاکمی مەم ژاکنە بێ

هەر بلوکێکی عەجەم، حاکمی مەم ژاکنە بێ
موختەسەر پەروەرشی ڕۆحی بە ئاوی سنە بێ

نایبی: «باوە بڵانێ مەکە من خوەم ئەکەفم»
مونشی باشی: «شەکەتم»، نازری: «مەمتۆقنە بێ!»

جەمعی سەرکاری تفەنگداری لەبۆ ڕۆژی مەساف
تیر و قەڵغانی هەموو سمت و سەری هۆجەنە بێ

سەفی پێش خزمەتی ئەبرۆ بە خەنە و وسمە کشاو
دەست و پێی مەن تەبەع و نۆکەری غەرقی خەنە بێ

نامەوێ لەززەتی ئەو خاکە، جەهەننەم لە سەفای
دەی دووسەد مەرتەبە گووی مام خلە لەو مەسکەنە بێ