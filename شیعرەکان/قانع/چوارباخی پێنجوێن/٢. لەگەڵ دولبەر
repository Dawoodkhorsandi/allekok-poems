شاعیر: قانع
کتێب: چوارباخی پێنجوێن
سەرناو: لەگەڵ دولبەر

ئەی دولبەری ئافاق نە تەنیا من و بولبول
شەیداکەری دەوران، چ هوشیار و چ غافل

سەودا زەدە و شێت و پەرێشانی فیراقین
ئەم عالەمی ئیمکانە، چ مەجنوون و چ عاقل

چاوت کە لە هەر لەحزە دوو سەد نەرگسی پەس کرد
وێرانی ئەکا موڵکی خیرەد، بابی تەوەککول

ئەی مەنزەری ئەنواری حەقیقەت بە نەزاکەت
شاگردە لە سەر سیحری برۆت، مورشیدی بابل

پێکراوە بە سەد تیری برۆت، جەرگی هونەرمەند
بێچارەیە ئیلا بە تەتەر، پێچی سەلاسل

دەستی تەرەب و قەلبی تەڕ و کەللەیی پڕ شەوق
هەر سێ بە فیدای خاڵی لەب و پەرچەم و سونبول

سەف سەف کە دەوەستن سەفی عوشاق
گەر ڕوو نەکەنە تاقی برۆت موجرم و باتل

خوێنی دڵی عاشق کە ڕژا داوێنی گرتی
تەئسیری ئەوە قانعی وا کردووە بە بولبول