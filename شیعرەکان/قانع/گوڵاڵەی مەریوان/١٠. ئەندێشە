شاعیر: قانع
کتێب: گوڵاڵەی مەریوان
سەرناو: ئەندێشە

بێ سوودە ئیش بە غەیری خەیاڵی حوزووری تاق
بێ کارە، کار لە کاری خەیاڵاتی پڕ مەراق

حاکم کە قازییە، بە قەزایاتی سەر ئەزەل
بێ سوودە سەعی لە تەسخیری خوراسان و یا عیراق

نەقدی ئەمەل ئەگەر بە سەداقەت دەغەڵ نەبێ
موستەغنییە لە مەحەک یا، لە زاخی پڕ سماق

میزانی حوکم، کە بە مقامات و تەجرەبەس
دەخلی جیایە بەسەر لە شەم و سەمع یا مەزاق

هێندێ بەشەر کە قابلە، ئەیداتێ تەخت و تاج
هێندێ بە نانی وشکەوە ئەکێشێ بەڵایی شاق

باری کەرەم ئەدات بە سولەیمان سەروەری
ئەیووب ئیمتەحان ئەکا، بە تەکالیفی لایەتاق

جۆگەی خەیاڵە دێتە دەر لە بناوانی کونجی دڵ
سولسی هەیە بە مڵکی مەقالاتەوە مەزاق

بێستان و باخە عەزیزم خەیاڵاتی شاعیران
بێ خۆفی نەقس و بردنی خەڵک بە کەسری جووت و تاق

ئەیوان سەرایی خاسە، دەروونی دڵی ئەدیب
ڕووتە لە تەکالیفی شمشەکێشی یا سیواق

قانع کیفایەتی حاڵی ئەتۆیە بە سالمی
بەخشیویە پێت خوا، بەیانات و قەلبی ساق