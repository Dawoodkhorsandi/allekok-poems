شاعیر: شێخ محەممەدی حیلمی
کتێب: دیوانی شێخ محەممەدی حیلمی
سەرناو: حیلمییە غەمبارە داییم مەیلی سەربانان ئەکا

حیلمییە غەمبارە، دائیم مەیلی سەربانان ئەکا
حەز لە یار و سوحبەتی سەحرا و کۆڵانان ئەکا

هێندە سووتاوە بە نازی عەشقی یاری زۆر جوان
سووڕەسووڕی دێ وەکوو تەییارە هەر دەوران ئەکا

شێت نییە زۆر عاقڵە ئەمما وەها بۆی دەست ئەدا
گێل و کەڕ بێ دائیم خۆی کەڕ و نادان ئەکا

حەب و دەرمانی گەلێ زۆرە ئەبەد فایدەی نییە
ڕۆژ و شەو گەر بێ شرینقە لێ نەدا ئەو ژان ئەکا

حیلمییە غەمبار، هەژارە، بێکەس و بێ مەلجەئە
پیس و پۆخڵ هەر لە باجی ئامینەی مامان ئەکا