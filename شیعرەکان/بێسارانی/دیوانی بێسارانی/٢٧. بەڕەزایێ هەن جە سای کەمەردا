شاعیر: بێسارانی
کتێب: دیوانی بێسارانی
سەرناو: بەڕەزایێ هەن جە سای کەمەردا

بەڕەزایێ هەن جە سای کەمەردا
پەخش و پەڕ کەندەن، بەو سەران دەردا

چوون زوڵفی یاران سافی سەراوێز
مەگێڵۆ نە دەور تۆفانی سوب خێز

گا گرژ و لوولەن، چوون زوڵفی نەمناک
گا با مەکەرۆش تاتا جە هەم تاک

بەرمەیۆ نە پای بەرزە مەغاران
شەماڵ مەشانۆش، چوون زوڵفی یاران

شێوەی بەڕەزا ها بەو زوڵفەوە
بەو زنجیرەی زوڵف دەستی توڵفەوە