شاعیر: بێسارانی
کتێب: دیوانی بێسارانی
سەرناو: خاری خەم خەیاڵ نەڕېزەی جەرگم
لەبارەی شیعر: هێنانە سەر ڕێنووسی هۆرامی: ئاکۆ مارانی

خاری خەم خەیاڵ، نەڕېزەی جەرگم
سەرهۈردان، مەدۊ نیشانەی مەرگم

تا نە پەردەش، خار خەمان پېوار بی
نیشانەی مەردەی من نادیار بی

ئیسە پەردەی دڵ مەشکاوناوە
کۊی سەبر و ئارام، تەن مەتاوناوە

وەختی مەرگمەن شادم وە مەردەن
مەردەن پەیم خاسەن سەخت جەفام بەردەن