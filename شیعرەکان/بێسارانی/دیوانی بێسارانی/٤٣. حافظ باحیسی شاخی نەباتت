شاعیر: بێسارانی
کتێب: دیوانی بێسارانی
سەرناو: حافظ باحیسی شاخی نەباتت

حافظ باحیسی شاخی نەباتت
بە نۆشیدەی جام جورعەی مەماتت

بە هەوای گوڵگەشت، سەیری مصلات
بە ئاب رُکن‌آباد سەرچەشمەی حەیات

بە لسان الغیب سینەی پڕ جە دوڕ
مایەی دڵ جە گەنج، بەحری مەعنا پوڕ

جەو ساوە قیبلەم جە من دوور کەفتەن
سەرتاپای باڵام ئالوودەی نەفتەن

فاڵی وصف الحال ماوەرە پەرێم
موناسیب بە حاڵ جەستەی خەستەی وێم

هەر شەو جە ئاسمان قەبرت پڕ نوور بۆ
دیدەی بەد جە شاخ نەباتت دوور بۆ