شاعیر: بێسارانی
کتێب: دیوانی بێسارانی
سەرناو: حافظ باحیسی شاخی نەباتت
لەبارەی شیعر: هێنانە سەر ڕێنووسی هۆرامی: ئاکۆ مارانی

حافظ باحیسی شاخی نەباتت
بە نۊشیدەی جام جورعەی مەماتت

بە هەوای گوڵگەشت، سەیری موصەڵات
بە ئاب رُکن‌آباد سەرچەشمەی حەیات

بە لسان الغیب سینەی پڕ جە دوڕ
مایەی دڵ جە گەنج، بەحری مەعنا پوڕ

جەو ساوە قیبلەم جە من دۇر کەفتەن
سەرتاپای باڵام ئالۇدەی نەفتەن

فاڵی وەصف الحال ماوەرە پەرېم
موناسیب بە حاڵ جەستەی خەستەی وېم

هەر شەو جە ئاسمان قەبرت پڕ نۇر بۊ
دیدەی بەد جە شاخ نەباتت دۇر بۊ