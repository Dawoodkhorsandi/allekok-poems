شاعیر: بێسارانی
کتێب: دیوانی بێسارانی
سەرناو: دڵ زەمینەوە

دڵ زەمینەوە ...
مەفڕیۆ مەدۆ وێش زەمینەوە

چوون تیفلان ماچۆ، بەو گرینەوە
ئەو خاڵەم مەبۆ، بەو جەمینەوە

خاکی ڕووی زەمین مەکەرۆ بە کۆ
مەکەرۆش بە سەر هەتا مەتاوۆ

بە زار مەناڵۆ، مەناڵۆ بە زار
زار زار وێنەی مورغ زەدەی هیجران بار

من واتم دڵە قنجە قنجە بای
بە نیشی ئەڵماس ژاراو ڕەنجە بای

خاڵی بە ڕوخسار زڵێخا چارەن
مانگی ڕووی زەمین، نەقشی ستارەن

کێ مەدۆ وە دەست چوون تۆ گەدایێ؟
جە گەدا بەدتەر بێ ڕەویە و ڕایێ

ئەبلەه، مەکەرە خەیاڵانی خام
نمەیۆت وە دەست خاڵی دڵئارام

وێت مەدەر وە دەست خوردە خەت و خاڵ
خەیاڵ مەکەرۆت بە کۆگای زوخاڵ