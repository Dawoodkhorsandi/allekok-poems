شاعیر: بێسارانی
کتێب: دیوانی بێسارانی
سەرناو: ناڵەی دەردەدار بی ئاخ نمەبۆ

ناڵەی دەردەدار، بی ئاخ نمەبۆ
دەروونی عاشق، بێ داخ نمەبۆ

عاشق تا دەمی جەفاش نمەبۆ
بێ جەفا، هەرگیز سەفاش نمەبۆ

گوڵ جە گوڵستان بێ خار نمەبۆ
بوڵبوڵ جە عەشقش بێزار نمەبۆ

هەر کەسێ عەشقش ڕەفیق نمەبۆ
واسڵ بە تەریق حەقیق نمەبۆ

مەحزوونی عاشق، بێ یار نمەبۆ
عاشقان بێ یار، مودار نمەبۆ

تا مەجاز نەبۆ، حەقیق نمەبۆ
حەقیق بێ مەجاز، تەحقیق نمەبۆ

شێوەی مەجنوونی، بێ لەیل نمەبۆ
کۆکەنی فەرهاد، بێ مەیل نمەبۆ

هەرکەسێ جە عەشق دڵشاد نمەبۆ
دەری خەیر پەرێش، گوشاد نمەبۆ