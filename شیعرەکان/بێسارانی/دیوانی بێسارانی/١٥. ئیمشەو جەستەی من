شاعیر: بێسارانی
کتێب: دیوانی بێسارانی
سەرناو: ئیمشەو جەستەی من

ئیمشەو جەستەی من ...
ئیمشەو ئەر مەدیش کەسێ جەستەی من

حاڵی پەشێویای جەستەی خەستەی من
نائومێد مەبی، پەرێ جەستەی من

دەروون جە دووریی، مەگریا بە تاو
جە چەم مەتکیا پەیاپەی هووناو

ناڵەی ناڵینم و پای عەرش یاوا
ڕوخسارم نەڕووی زەمین مەساوا

نە گاهێ ڕاحەت، نە لادێ ئاوام
تا سوب سپی بی، بەو تەور، ویارام

کەسێ پەی قیبلەش یە ژیانش بۆ
پەیش کەمەن بەی تەور، ئەر سەد گیانش بۆ