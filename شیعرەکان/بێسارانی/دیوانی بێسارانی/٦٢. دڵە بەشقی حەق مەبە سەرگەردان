شاعیر: بێسارانی
کتێب: دیوانی بێسارانی
سەرناو: دڵە بەشقی حەق مەبە سەرگەردان

دڵە بەشقی حەق مەبە سەرگەردان
مەشۆ نە جامەی گرۆی بێ دەردان

بێ دەردان داران دڵێ وێنەی سەنگ
بە هیچ خاس و گەست، نمەیان وە تەنگ

نە پەروای نەدین، دڵبەر شانەن
نە سەودای کەسێ نە سەرشانەن

شەوان تا بە ڕۆ، ڕۆوان تا بە شەو
هیچ نمەزانان غەیر جە خورد و خەو

بێزار بە جە دین ئەو ناجەستانە
ئەو دڵ سەنگانە، بێ دەرد خەستانە

با مودام جە دوود دەروونت پەڕ بۆ
لێوت جە شەربەت شەوناڵین تەڕ بۆ