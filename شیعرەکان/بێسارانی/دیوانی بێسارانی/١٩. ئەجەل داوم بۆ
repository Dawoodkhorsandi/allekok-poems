شاعیر: بێسارانی
کتێب: دیوانی بێسارانی
سەرناو: ئەجەل داوم بۆ

ئەجەل داوم بۆ ...
تا کەی من چەنی دەوران داوم بۆ؟

تا کەی شەو بێ یار، شیرین خاوم بۆ؟ 
بۆ با پات وەبان هەردوو چاوم بۆ

ئەر سەد پەژاران گیانم مەستانان
وەس نیەن بە نام زیندەم مەوانان

سپای غەم بەی تەور زۆر گرتەن وەنەم
هەر ساتێ مەرگێ مەنمانۆ پەنەم

سەندەن نیمەیێ، ئەویچ هیجرانان
گەرەکشان بە زۆر چەنەم بستانان

نەواچی پەی چێش من چیم نەزانان
ئیسە مواچو ئەجەل ها هانان؟

گیانێ کە بەرشیی بە یەک دیانێ
جە کۆ باوەروون پەرێت، گیانێ؟

شەماڵ شۆ واچە، بەو ئایرناکە
بەو دڵ سفتەی خەم، سینە چاک چاکە

ئەر سەد ساڵ سوچۆ وەن دار جە شاخان
چێ پەروا دارۆ عەرعەر جە باخان