شاعیر: بێسارانی
کتێب: دیوانی بێسارانی
سەرناو: ئېم شەو من گریام، خەرۇس کەرد ناڵین
لەبارەی شیعر: هێنانە سەر ڕێنووسی هۆرامی: ئاکۆ مارانی

ئېم شەو من گریام، خەرۇس کەرد ناڵین
سوب ئەو بۍ نیشان من زوخ جە باڵین

گریەی من جە داخ دۇریی کەسێ بۍ
ئەو جە دەرد بۍ، باک وەش نەفەسێ بۍ

نە سۊزا بە سۊز نە بە دەمەوە
ناما نەپەرساش ئەو بە خەمەوە

وېنەی بۍ دەردان سەر وە خاک خەیاڵ
تا سوب من گریام نەزاناش بە حاڵ

بۍ دەرد بۍ دەردیش ئەو سا دیار دا
ناڵەش بۍ پەروا ئاما بە شار دا