شاعیر: بێسارانی
کتێب: دیوانی بێسارانی
سەرناو: دڵە بەزەیش ئاما بە وێشدا

دڵە بەزەیش ئاما بە وێشدا
شەوان مەناڵۆ چوون نەی نە جێشدا

وەڵڵا حەقش هەن سەخت جەفاش بەردەن
بە جەفا چەند ساڵ، وەفاش پەروەردەن

دوور کەفتەن جە زێد قەومان و خوێشان
تا مەگەر جارێ نازش بکێشان

ئاخر نازش کەرد جەلای نازارش 
نازش بێ بەر بی، چۆن بۆ قەرارش؟

با ناڵەش بەرز بۆ، ڕەنج بێ بەر بیەن
بێ قەدر و قیمەت دەربەدەر بیەن