شاعیر: بێسارانی
کتێب: دیوانی بێسارانی
سەرناو: جە کۆشان بی دەرد؟

جە کۆشان بی دەرد؟ ...
فەرهاد و مەجنوون جە کۆشان بی دەرد؟

فەرهاد نەتاواش بێستوون ساکەرد
مەجنوون جە ئاهش سەنگ مەبی وە گەرد

فەرهاد هەر سەنگش تاشا بە تیشە
مەجنوون کۆ گەردیش کەردەبی پیشە

فەرهاد هەرسەنگش مەتاشا جە تاش
مەجنوون جە ئاهش سەنگ مەبی خاش خاش

مەگەر دەردەدار چوون ئەوان مەبۆ
دایم ڕەنگ زەبوون، ناتەوان مەبۆ

دەردەدار کەسێن دەردش بۆ، نەسەر
دوودش کۆی بێستوون بگێرۆ نەوەر

من زەڕیۆ دەردم هانە دەروون دا
وەختەن نەجد بدۆ وە بێستوندا