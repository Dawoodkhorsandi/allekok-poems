شاعیر: بێسارانی
کتێب: دیوانی بێسارانی
سەرناو: ئارۊ خەمانم چۇن دەماوەند بۍ
لەبارەی شیعر: هێنانە سەر ڕێنووسی هۆرامی: ئاکۊ مارانی

ئارۊ خەمانم چۇن دەماوەند بۍ
دیدەی قیبلەی وېم بەندی شەوبەند بۍ

واتم ئەی قیبلەم ئیمان و دینم
من بە دیدەی تۊ دنیا مەوینم

مەر نەئیشەڵا ئېشێ هاتېشدا
پەوکەی شەوبەندت ئاورەردەن پېشدا

واتش بۍ ڕامەن، وە شەڕ شەریکەن
هۇنینی، دەردین، ڕاوېیار پەیکەن

ئەر مەرەخەس بۊ چۇن هەردەجاران
دەییار نمازۊ جە ڕاوېیاران

منیچ جەو بۊنە مەحبۇسم کەردەن
هۇنی ناحەقم نەیۊ وە گەردەن

سازانام تاقی حەقش بە دەستەن
ڕاوېیار کۊشەن، ئەنقەسش بەستەن