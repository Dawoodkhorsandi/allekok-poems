شاعیر: بێسارانی
کتێب: دیوانی بێسارانی
سەرناو: ئیمشەو من گریام، خەرووس کەرد ناڵین

ئیمشەو من گریام، خەرووس کەرد ناڵین
سوب ئەو بێ نیشان من زوخ جە باڵین

گریەی من جە داخ دووریی کەسێ بی
ئەو جە دەرد بێ باک وەش نەفەسێ بی

نە سۆزا بە سۆز نە بە دەمەوە
ناما نەپەرساش ئەو بە خەمەوە

وێنەی بێ دەردان سەر وە خاک خەیاڵ
تا سوب من گریام نەزاناش بە حاڵ

بێ دەرد بێ دەردیش ئەو سا دیار دا
ناڵەش بێ پەروا ئاما بە شار دا