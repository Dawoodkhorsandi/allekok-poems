شاعیر: دڵدار
کتێب: دیوانی دڵدار
سەرناو: ڕۆڵەی تازە
لەبارەی شیعر: (١٩٤٠) لەسەر وەزنی «سویت هوم» ئەوترێ

من ڕوڵەی کوردستانم
تازە ڕوڵەی کوردانم

تاکوو وڵات سەرکەوێ
فیدایە ڕوح و گیانم

***

پێویستیم بە زانینە
زانین بناغەی ژینە

گەر گەلێ بێ زانین بێ
گەر زیندووش بن مردینە

***

ئێمە بەیانی گەنجین
لەم خاکەدا لە ڕەنجین

ڕەنجدان نیشانەی گەنجە
ئێمەش خولقاوی ڕەنجین

***

وەتەن باغی جینانە
موحتاجی بازوو و شانە

هەر کەسێ کۆششکەر بێ
لەم باغە باغەوانە

***

وەتەن موحتاجی تۆیە
ڕێگاکەت جوستوجۆیە

میللەتێ سست بژیتن
لە مەیدان وەکوو گۆیە