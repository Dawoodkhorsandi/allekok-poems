شاعیر: کەماڵ ڕەحمانی زەنگیاوەیی
کتێب: چرای خەیاڵ
سەرناو: یادێ له ‌مامۆستا هه‌ژار
لەبارەی شیعر: ١٣٧٦ زه‌نگیاوێ

گه‌ڵت به‌رگی ڕه‌ش چلۆن نه‌پۆشێ
زووخاوی خه‌م و ماته‌م نه‌نۆشێ

بۆ تۆ که‌ تامای ژیای به‌مه‌ردی
مامۆستای شێعر و په‌خشانی کوردی

کوا ده‌بێته‌وه‌ ئازای وه‌کو تۆ
وه‌رگێڕێکی واو زانای وه‌کو تۆ

کوا ده‌بێته‌وه‌ دڵسۆزی وه‌ک تۆ
تۆزی ڕێگا بێ بۆ هۆزی وه‌ک تۆ

تاکوو نه‌ژاکای به‌ڵام لێ بارێ
له‌ ته‌ختی سه‌ختی نه‌هاتێ خوارێ

به‌ڕاستی زانای وه‌کوو تۆ که‌م بوو‌
ته‌واوی دنیا بۆت دڵ به‌خه‌م بوو‌

هه‌ڵۆی تیژباڵی کوێستانی پاکی
که‌سم نه‌دیوه‌ وه‌کۆ تۆ خاکی

بۆ که‌سێ هه‌یبێ هه‌ستی گه‌ل‌ویستی
تاکو بمێنێ هه‌ر خۆشه‌ویستی

ئه‌و خزمه‌ته‌ی تۆ، قه‌ت له‌بیر ناچێ
مه‌گه‌ر گه‌لی کورد گشتی تێداچێ