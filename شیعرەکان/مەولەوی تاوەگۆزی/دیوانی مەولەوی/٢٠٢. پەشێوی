شاعیر: مەولەوی تاوەگۆزی
کتێب: دیوانی مەولەوی
سەرناو: پەشێوی

پەشێوی وە نەزم لوولووی ئەسریندا
پەروین دائیرەی خورشید تەزییندا

جای ناخوون وە خوون ئەو گۆنای بێگەرد
ئیشارەت وە مانگ مەینەتی دڵ کەرد

شیرینیی قامەت قیامەت نەوەرد
سەڵای فەرزی بەرگ ئازیەتی ئاوەرد

هەنی فتوای شەرع بادە نۆشان بۆ
حەڵاڵیی کاڵای ماتەم پۆشان بۆ

وەشەن ئەو باڵا چون بەو کاڵاوە
بازش ئەو کاڵا هەر بەو باڵاوە

حەیات جە زوڵمات جیا نمەبۆ
کاوە وە بێ بەرگ سیا نمەبۆ