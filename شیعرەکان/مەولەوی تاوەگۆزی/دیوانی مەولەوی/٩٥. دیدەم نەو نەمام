شاعیر: مەولەوی تاوەگۆزی
کتێب: دیوانی مەولەوی
سەرناو: دیدەم نەو نەمام

دیدەم نەو نەمام نەوتووڵی ساوا
نامەت پەی خەرجی وە لا من یاوا

ئەمرت دڵگیرەن، فەرموودەت خاسەن
بێشک ماهەنی ماهانەت ڕاسەن

بەڵام جە دووریت هۆشم ڕەم کەردەن
ئاگاهیم نییەن چەن ڕۆ ویەردەن

هەر ئێد مزانوون ئازیز گیانی تۆ
نەدیەنم وە چەم هەڵای ماهی نۆ

شیرین ڕایەتم، خاسەی سەر کارم
بێوادە زوڵمەن بدەی ئازارم

هەرگا دیم هیلال ئەو ئەبرۆی سێوەنگ
یە سیمی ئەسرین، یە ئەشرەفی ڕەنگ