شاعیر: مەولەوی تاوەگۆزی
کتێب: دیوانی مەولەوی
سەرناو: نەوباوەی خەیاڵ

نەوباوەی خەیاڵ «مەحرووم»ی دانا
رەدیفی لەتیف زەریفی خانا

یاوا وە دیدەی کەم بینام ساوا
جە نەو بینایی پەی دیدەم یاوا

پەیڕەوی خانات یاد ئاوەردەبێ
ئەو ئەسڵ و وێت فەرع حەساو کەردەبێ

لاکین زادەی تەبع بۆ عەنبەرینت
دەس ڕێسەکەی فکر بیکری شیرینت

پەسەندیدەی فام عەقڵی دانا بێ
خاستەر جە خەیاڵ خاسەی خانا بێ

زیادە پەی فەرع وە سەر ئەسڵەدا
خاسەی واتەی تۆن جەی سەر فەسڵەدا