شاعیر: مەولەوی تاوەگۆزی
کتێب: دیوانی مەولەوی
سەرناو: دڵەی خەم خەیاڵ

دڵەی خەم خەیاڵ جۆش ئاوەردەوە
مەعدووم هەم هەوای زەهاو کەردەوە

زرنگەی سەدای ساز جە ڕیشەی ئەعزام
کەمانچە دەستوور ماوەرۆ مەقام

بانگی ڕسواییم جە عاڵەم بەرزەن
زیندەگیم زیاد، مەردەنم فەرزەن

لەت لەتی جەرگم عومانی عەینەین
پڕ کەردەن، بڕیان بوخاری بەحرەین

بەو تەور تەن غەرقەن نە گێجی هووندا
ماچی موورێوەن هانە جەیحووندا

ئیمشەو وە هەر حاڵ شەو وە ڕۆ بەروون
ئەی خودا سا مەرگ سەحەر چێش کەروون