شاعیر: مەولەوی تاوەگۆزی
کتێب: دیوانی مەولەوی
سەرناو: چەمان هەم قامەت

چەمان هەم قامەت کەیفم، خەمبارەن
زەردی نە ڕووی دڵ زەوقم دیارەن

تەوقی خەم گەردەن شەوقەکەم بەستەن
کەفی پای شادیم خار تێ شکەستەن

ساقی، سا دەخیل جامی مەی وەکەف
دەروێش، ئامانەن کەفێ نە ڕووی دەف

خۆ نەوی فرسەت جارێ نەجاران
هەر پۆس وە مشت بیم پەی دینی یاران

چەپگەرد جە خاتر وێش هەرگیز نەویەرد
کەی بی جامێمان پڕ جە بادە کەرد

ئێمەیچ با ساتێ بە زمێمان جەم بۆ
لادێ هەر خاسەن ئەر سەد کە کەم بۆ

من ناڵە، تۆ دەف، ئەو سافی یا دورد
هەنی فەردی دەرد مەینەت گەردەن ورد