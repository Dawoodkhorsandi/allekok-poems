شاعیر: مەولەوی تاوەگۆزی
کتێب: دیوانی مەولەوی
سەرناو: های ڕەقیب ئەو شۆن

های ڕەقیب ئەو شۆن دیدەم هیجرەت کەرد
عومری کێ وەی ڕەنگ وە تاڵی ویەرد

عومرەنی ئازیز، هەر عادەت بییەن
کەس جە عومری وێش وەفاش نەدییەن

بەڵام ئاخر گیان شیرینی دڵبەر
چون ملی وە سەبر ئازارم مەدەر

وەر نییەی وە تەنگ ئەی بەدبەختەوە
گل بدۆ وە دەم زامی سەختەوە

چمان دڵ جمان چەنیت پەی سەفەر
زامارەن کەفتەن پا وەپاییش کەر