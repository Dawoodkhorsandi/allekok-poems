شاعیر: مەولەوی تاوەگۆزی
کتێب: دیوانی مەولەوی
سەرناو: جە دووریت

جە دووریت دەروون مەوجی دەریای هوون
مدۆ وە چەمدا، بەڵام چێش کەروون

پاتەختی مەحموود دارالسلامەن
منیچ کەمێ فام ئەیاز جەلامەن

ئەیازت فاماش تەفائول کەردەن
سڵامەتی تۆش وە یاد ئاوەردەن

وە خار و خاشاک موژەی چەسپیدە
سەد بەستەن نە دەور سەرچەمەی دیدە

وەرنە دەجلەی غەم توغیان کەردەبێ
تا ئیسە چەند جار بەغداش بەردەبێ