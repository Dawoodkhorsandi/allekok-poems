شاعیر: مەولەوی تاوەگۆزی
کتێب: دیوانی مەولەوی
سەرناو: ئیمشەو هەم دیسان

ئیمشەو هەم دیسان دەروون پڕ خەمەن
ئەساسەی ماتەم جە لامان جەمەن

نە تاوی دووری دڵ بێقەرارەن
بینایی دیدەم جە خەفەت تارەن

شریخە و گرمەی هەوری دووریی دۆس
وە فەنا بەردەن مەغز و ڕەگ و پۆس

شەرارەی گرپەی ناری مەهجووری
کەردەن وە غوبار کۆگای سەبووری

نە تاقەت مەندەن نە تۆی دەرووندا
نە لەیلێ مدیۆ وە لای مەجنووندا

یاخوا مەردەنی بۆ وە میهمانم
ئیتر نەوینوون دووریی یارانم

بەڵکم خەلاسیم نە دەس دووریم بۆ
بەو زووخی زامان نەشوون وە گڵکۆ