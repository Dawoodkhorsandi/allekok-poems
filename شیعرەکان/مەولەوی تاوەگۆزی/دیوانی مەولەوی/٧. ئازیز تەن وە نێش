شاعیر: مەولەوی تاوەگۆزی
کتێب: دیوانی مەولەوی
سەرناو: ئازیز تەن وە نێش

ئازیز! تەن وە نێش زامانت خەستەن
مەینەت پای ئامام وە زنجیر بەستەن

قاسدێیچ واچوون پەی سەفەر خاسەن
ڕەوان بۆ تێزڕەو، هەرس و هەناسەن

هێزی پای ڕەفت و ئاماشان نییەن
ئەو سەرچەمەش وشک، ئێد کۆتا بییەن

سا تۆ بۆ وە ڕەغم بەختی بەرگەشتەم
جاگێر نە دیدەی وە هووناو ڕشتەم

با ساتێچ ڕەقیب دووریت بکێشۆ
شەوێ وێنەی من وەی ڕۆوە نیشۆ

وەرنە، سا چونکە ئاسانەت دوورەن
ڕا نمەزانوو، بەڵەد زەروورەن

دڵ وەلاتەوەن، ئامان سەد ئامان
ئامۆشۆش کەردەن، فرە جار ئامان

چون وە تامی زام دووری سەرشارەن
ویانە مارۆ، بەدەن بێزارەن

هیچ مەوەر وە تەنگ ویانەشەوە
پەرێ بەڵەدیم، بکیانەشەوە