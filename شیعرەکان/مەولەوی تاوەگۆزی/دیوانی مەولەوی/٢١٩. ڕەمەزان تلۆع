شاعیر: مەولەوی تاوەگۆزی
کتێب: دیوانی مەولەوی
سەرناو: ڕەمەزان تلۆع

ڕەمەزان تلۆع سوبحی شادیشەن
شەوال شامی شووم نا مرادیشەن

دەردینە شەوال، ئای زام سەختە من
تاڵە شووم شەوال، ئای بەد بەختە من

غوڕە، غوڕەی ئەو سەفاش پەی غەیری
ئازیز قیبلەی من، وەفاش پەی غەیری

های موغەننی تار حەنجەرەی وەش تەرز
وە سەر پەنجەی ناز باوەرە ئەو لەرز

من ئاسا یاد کەر جەرگەی ویەردە
یارانی مەرحووم دەردی دڵ وەردە

بەو لەرەی دڵسۆز وە جگەرەوە
مەزموونی ئەوان تەکرار کەرەوە

ئاخ، من و شەوال هەردوو هامفەردیم
هەر دوو گرفتار ئێشی یەک دەردیم

غوڕەی ئەو قیبلەی من وە یەک تارەن
وە نامی ئێمە و کامی ئەغیارەن