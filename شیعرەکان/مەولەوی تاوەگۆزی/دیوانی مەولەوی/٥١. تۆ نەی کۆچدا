شاعیر: مەولەوی تاوەگۆزی
کتێب: دیوانی مەولەوی
سەرناو: تۆ نەی کۆچدا

تۆ نەی کۆچدا کار وێت مەحکەم کەردەن
بەڵام ڕیشەی من جە بێخ ئاوەردەن

تۆ مەردەی شەهید زیندەی بێباکی
من زیندەی مەردەی دەشتی خەمناکی

تۆ ئازاد پەی سەیر جای جاویدانی
من پا بەستەی بەند ئەی دنیای فانی

تۆ لوای بەو ئەجر سەختیی زامەوە
من پەرێ حەسرەت دووریت مامەوە

پەی تۆ ڕاحەت بۆ، پەرێ من زامەت
هەر شەو ڕۆڕۆ بۆ تا ڕۆی قیامەت