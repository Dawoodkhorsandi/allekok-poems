شاعیر: مەولەوی تاوەگۆزی
کتێب: دیوانی مەولەوی
سەرناو: وەش ئامای وە خەیر

وەش ئامای وە خەیر هەی بەرگوزیدە
بۆ نە جای مەردوم جا گر نە دیدە

خەیلێن بینایی جە دیدەم ڕەمان
بەڵ سوڵحشا بۆ بینایی و چەمان

ساقی، ترسی دەرد دووریی جەمینگوڵ
وەسڵم جێ کەردەن وە ژاری قاتڵ

هەر کاتێت زانا فەڵەک کەڵەک بەست
دامنەکەی وەسڵم بەرداوە جە دەست

سا دەی وە جامێ دڵم بکەر شاد
بەڵکوو بویاروو بەزمێ وە ئازاد

جە دەس بێگانان یاوون ڕەهایی
مەس بوون وە شنۆی مەی ئاشنایی