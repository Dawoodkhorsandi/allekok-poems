شاعیر: مەولەوی تاوەگۆزی
کتێب: دیوانی مەولەوی
سەرناو: فەڵەک

فەڵەک، کام تیر بی نەدات نە دەروون
جە کام زامانت شکایەت کەروون

چون بێحەدەن زام دەسی تۆ کەردە
روو کەروون ئەو لای دۆسی ویەردە

ئازیز، تۆ هەرچەند بێمەیلی کەردی
وە بێ من تەشریف ئەو حوزوور بەردی

من تەنیایی تۆ مدۆ ئازارم
جە نامایی وێم خەجاڵەتبارم

ئای بێوەفا وێم من ڕاحەت وەش ڕەنگ
تۆ دڵتەنگ، بێڕەنگ، نەسای سەردی سەنگ

ئەی جەستەی خەستەم ڕەویەش نەفاما
دڵ وە زیارەت مەزارت ئاما

دەروون وە سۆزش ئایر نماوە
زوان پەی تەئریخ پڕ جە دوعاوە

بە ئامین جە شەڕ دۆزەخ ئازاد بی
وە سەیری ڕەحمەت ئەبەدی شاد بی