شاعیر: مەولەوی تاوەگۆزی
کتێب: دیوانی مەولەوی
سەرناو: سوبحەن

سوبحەن، بۆی گوڵان میاونۆم نەسیم
وێنەی وای ڕەحمەت خەزانەی کەریم

سەحرا و دەشت و دەر بەهەشت منمانۆ
مۆرەی هەوای وەش وە شەشدەر شانۆ

جە هەر تەرەفدا موینوون گوڵزار
ڕەنگ ڕەنگ مەدرەوشۆ بە وێنەی دڵدار

لالە گەردەن کەچ تۆی دیدە ڕەشتەن
گۆیا عەکسی یار وە ڕووشدا وەشتەن

چەمەن هام لیباس سەوز ڕەنگ پۆشان
وەفراو چون ئەسرین دیدەی من جۆشان

جەماد و نەبات گرد شادیشانەن
جەماڵ ڕۆژی عید ئازادیشانەن

تەمام ڕووی دنیا جە شادی کەیلەن
دڵ نەبۆ پەشێو فیراقی لەیلەن

سەهلەن بەهارم دۆزەخئاسا بۆ
بەهەشتم بێدۆس دۆزەخنما بۆ

وەر نەدۆزەخدا یارم دڵبەر بۆ
پەی من ئار نە تۆی گوڵشەن وەشتەر بۆ

دڵ دوو زنجیرەی زوڵفی نیگارەن
وە سەیری سەوزە و سەحراش چ کارەن