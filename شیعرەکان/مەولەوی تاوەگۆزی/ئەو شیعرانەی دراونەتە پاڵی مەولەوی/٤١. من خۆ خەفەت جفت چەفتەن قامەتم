شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: من خۆ خەفەت جفت چەفتەن قامەتم

من خۆ خەفەت جفت، چەفتەن قامەتم
تاقم جە تاقەت وە سۆن زامەتم

یەکجار گەرمی جۆش ناڵەی بەد حاڵیم
گڕ وستەن وە پووش جەستەی زوخاڵیم

یە لافاو هەرس، هەرەس ماڵە وێم
یە سەدای مینا مەزاق تاڵە وێم

دەک مینات وە سەنگ پارە پارە بۆ
جەرگت هەم لەت لەت پای قەنارە بۆ

گلاراو دەرد دووری نازداران
کەرۆت وە سەرمەشق جەرگەی خەمباران