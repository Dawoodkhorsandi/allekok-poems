شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: گەرمی دەرد قامەت کەردەن وە کاهێ

گەرمی دەرد قامەت کەردەن وە کاهێ
هەر ڕۆ نە هەردێن وە شنۆی ئاهێ

وجوودم بەو تەور ناموعلووم بییەن
بە غەیر جە ئیسمێ موسەمماش نییەن

ئەر ناڵە جە هیچ نەکەرۆش جیا
تەوفیرش نییەن چەنی نەقش پا

نەسیم ئەر بارۆ وە ڕوومدا جارێ
نمازووم وە جەم دوو ساڵێ جارێ

مەینەت ئەر گێڵۆ سەر وە موویێ خەم
مەر وە ڕۆی مەحشەر بوینۆم وە چەم

بووڵ سفتەی تەن ها وە دەس باوە
فیدات بوون ساقی خەمێ بەی لاوە

نەمین کەر پەردەی وجوودم وە مەی
بەڵ وە جام مەی دیسان ببون حەی

مەینەت خەم پەی پەی پەرێش بکیانۆ
نەی مەنزڵ نەوا ماتڵ بمانۆ