شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: حوققەی خەزێنەی تەجەللای زاتی

حوققەی خەزێنەی تەجەللای زاتی
مەکتووب تەفسیر شەئنی و سیفاتی

مەوج مەدۆ زهوور نوور حەق تێدا
هەر وەک مەشعەلێ مەویەرۆ پێدا

هەر عوزو ئەعزام ئیسبات فیکرێن
هەر عوزوێم نە عەین ڕابیتەی زیکرێن

تەمام بەدەن، مەغز و ڕەگ و پۆس
مەشغووڵەن بە زیکر ئیسبات یادۆس

وجوودم یەکسەر خاڵی جە غەیرەن
تەنیا عەکس یار تێدا نە سەیرەن

هەستی و نیستی بەبێ تەوفیرەن
نەیچی هەر تەرزێ یا ها دڵ گیرەن

لێدەر با جەم بۆ پەشێوی هۆشم
ناڵەی حەزینت بەیۆ نە گۆشم

تەئسیرش چون مۆم تاونۆمەوە
وە ئەسڵ مەتڵەب یاونۆمەوە