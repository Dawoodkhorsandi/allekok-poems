شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: چون بەندە بەو بەند ئیخلاسی بەندەن

چون بەندە بەو بەند ئیخلاسی بەندەن
هەر پاسە بەندەن تا حەیات مەندەن

تەمام مەتڵەب ئەشعارم وانان
خاسی و خراپی یارۆیچم زانان

عەفیفەن بێ عەیب، خاڵییەن جە شەین
ئۆجاغزادەی خاس، نەجیب تەرەفەین

ئادابش زەریف، خولقش چون حوورەن
باڵا میانە خەیرول ئوموورەن

بەڵێ واتەی من پووچ و عەبەسەن
گردین درۆ بۆ سەییدیش وەسەن

وەلحاسڵ واتەم بێ درۆ، ڕاسەن
یارۆ پەی یارۆ پەی یاری خاسەن