شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: تەڵاکەی جەمین قاڵ بۆتەی عەشق

تەڵاکەی جەمین قاڵ بۆتەی عەشق
پەی ئوستادەکەی ئەکسیر سەرمەشق

کەردەن وە مەفرەغ بۆق سەفرای دەرد
خەریدارەکەم مەیلش کەردەن سەرد

سەر تەرکیبەکەی مەجرای میهر و مەیل
سەوداش لادۆ شەو نە جەستەی کەیل

تا ئەشرەفی ڕەنگ سککەی زەرب جەور
چەنی مروارید سەدەف کاسەی سەور

وەخت عەرز حوسن ئەر ڕێزۆ سەروەش
لێم قەبووڵ کەرۆ جە باتی پێشکەش

مەعلوومەن زەڕێ ناڕەوای شار بۆ
تا قبووڵ تەبع ئەهل بازاڕ بۆ

کەس جە خاس و عام نمەگنۆش نەوەند
جە هەر دیارێ مەبۆ وە ڕیشخەند

بەڵ جەو کەمینەم جە زاڵ یۆسوف
پەی قەڵبی مایەم کێشۆ تەئەسوف

وەس نییەن جە بەین بەزمەکەی یاران
ماچان ئێدیچ یۆن جە خەریداران