شاعیر: سالم
کتێب: دیوانی سالم
سەرناو: دادەپۆشێ سەر و گوێی زین لە نەشیب
لەبارەی شیعر: ناساغ

دادەپۆشێ سەر و گوێی زین لە نەشیب
چونکە بێ گەردەنە کۆڵە بەدەوە

دوشمنی تۆیە ئەگەر ڕۆیینی توند
بۆزە هەتکە بڕۆ سا وەختی هەوە

مەنزڵ و باغی وەکێڵ سەد قەدەمە
شەوە سا بۆزە بڕۆ گاهی خەوە

سەعەی نووح ماین و ئەسپێکی کە هێشت
نەڕی دوو مادەیە گەر مابێ ئەوە

گەر لە دۆشان بگەمە شاری سنە
دەیفرۆشم بە خودا تا قەڵەوە