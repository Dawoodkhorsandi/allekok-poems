شاعیر: سالم
کتێب: دیوانی سالم
سەرناو: دا بێنە بە پەهلوویی ڕوخا حەلقەیی گێسوو

دا بێنە بە پەهلوویی ڕوخا حەلقەیی گێسوو
مەتبووعە بە ئەترافی گوڵا سونبولی خۆشبوو

ئەندازەیی حەوشی حەرەم و جیلوەگەریی یار
دێنێتە نەزەر دەشتی خەتا و ڕەمی ئاهوو

خۆ زوڵف و ڕوخی زیددی یەکن سیحرە کە سازان
خستوویەتە ژێر ماری سیەه دۆشەکی پشکوو

بۆ زوڵمی لە ئەندازە بەدەر وەک یەکی خولقاند
خەللاقی ئەزەل مەشرەبی تۆ و تەبعی هۆلاکوو

دەستم بە فەریبت کە شکا حەسرەتی ناخۆم
ئەڵبەتتە شکاندووتە دەبێ بیخەیە ئەستوو

حاسڵ لە یەکێکایە پەشیمانییە دوو مەیل
جێی نابێ لە کولبەی دڵما خەڵوەتی دووڕوو

مینا دڵیی و بازییی وەسڵت لە میانا
ئەو شیشەیە دەشکێنێ یەقین سالمی بەدخوو