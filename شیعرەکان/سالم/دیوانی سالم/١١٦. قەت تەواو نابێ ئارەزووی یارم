شاعیر: سالم
کتێب: دیوانی سالم
سەرناو: قەت تەواو نابێ ئارەزووی یارم

قەت تەواو نابێ ئارەزووی یارم
ئاخری عومرە ئەووەڵی کارم

وا حەکیمم دەڵێ: دڵی بیمار
سیححەتی دێ بە چاوی بیمارم

دەک زیاد بن جەماڵی تۆ و عیشقم
جانم ئازادە تا گرفتارم

قەت گورێزم نەدا لە تیری موژەت
ئەی بەسا سەخت جان و بێ عارم

پەڕتەوی ئافتابە شەمعی شەوی
عوعرەها دڵ لە زوڵفی دڵدارم

تا نەبینێ مەهی جەماڵی حەبیب
عارە خەو بێتە چاوی بێدارم

سالم ئەمشەو بە ناڵە قادر نیم
بەسکە زار و نەزار و ئەفگارم