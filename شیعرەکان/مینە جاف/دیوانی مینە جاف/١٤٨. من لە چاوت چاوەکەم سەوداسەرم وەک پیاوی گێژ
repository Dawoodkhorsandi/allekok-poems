شاعیر: مینە جاف
کتێب: دیوانی مینە جاف
سەرناو: من لە چاوت چاوەکەم سەوداسەرم وەک پیاوی گێژ

من لە چاوت چاوەکەم سەوداسەرم وەک پیاوی گێژ
مەست و مەخموورم نەدیوە خوێن خواری و خوێنڕێژ

تیری برژانگ و برۆت کارێکی وایان کرد لە دڵ
هیچ دەمێ نایکەن بە دڵ سەد خەنجەر و شمشێری تێژ

چاوەکەم مەعلووم ئەزانم چاوەکانت ئەمکوژن
تو خوا بیرە ئە سەر مەیتم بە ئەو حەق دارە بێژ

کوشتەیی خۆمە شەهیدی عیشوەیی دیدە و برۆم
نایتێڵم بیبەیتە قەورا بێ لە قاپیما ببێژ

وەختی ئەم ئەحەد نییە نە ئەلحەد دولبەرا وەک مینە جاف
بێرە سەر مەیتم عەزیزم تۆ لە جێی تەلقین و نوێژ