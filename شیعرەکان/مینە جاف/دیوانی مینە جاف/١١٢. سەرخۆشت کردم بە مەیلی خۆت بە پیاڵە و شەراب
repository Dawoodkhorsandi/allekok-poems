شاعیر: مینە جاف
کتێب: دیوانی مینە جاف
سەرناو: سەرخۆشت کردم بە مەیلی خۆت بە پیاڵە و شەراب
لەبارەی شیعر: پێنج خشتەکی لە سەر شیعرێکی «کوردی»

سەرخۆشت کردم بە مەیلی خۆت بە پیاڵە و شەراب
داغی عەشقت دا لە جەرگم لێم حەرامە خورد و خواب
ئیمتحانم کە لە ناڵە و شیوەنم مەگرە عیتاب
دولبەرا بۆ ڕووی فیراقت دڵ ئەناڵێت وەک ڕوباب
بۆ دوو ئەبرۆی میسلی تاقت بەندی جەرگم بوو کەباب

وا لە کوێ ئاوی ویساڵت تا لە ئاری دڵ دەرێ
سوێن بە حاڵی مردنا ئەی لەب شەکەر بێ
وام لە حاڵی مردنا ئەی لەب شەکەر بێ خورد و خواب

تازە زانیوتە کە شەیدای لێوی شەککەر بارتم
موددەتێکە من گیان و دڵ زەدەی گوفتارتم
هەر وەکوو پەروانە شێتی شەوچرای ڕوخسارتم
دولبەرا سەنعانی زوڵف و پەرچەمی زوننارتم
مەعبەدم گۆشەی کلێسا و دەستگیرم بووگەتە پاپ

وا دڵت بردم نگارا تۆ بە غەمزەی چاوەکەت
گەردنت پێچامە داوی چینی زوڵفە خاوەکەت
بووم بە نێجیری کریشمەی نەرگسە پڕ خاوەکەت
هەر وەکوو قومری لە حەسرەت سەروی باڵا لاوەکەت
ناڵە و هاورامە بڕیاوە لێم ئارام و تاب