شاعیر: مینە جاف
کتێب: دیوانی مینە جاف
سەرناو: فەرەحدەر وەک نەسیمی بەر بەیانی
لەبارەی شیعر: مێژووی لە دایک بوونی حەمە سەعیدی حەمە بەگی ئامۆزام

فەرەحدەر وەک نەسیمی بەر بەیانی
فەرەحدەر وەک نەسیمی بەر بەیانی

شەوێ عالی شەرەف پڕ زەوق و شادی
فریشتە یەک بە یەک ئەیدا مونادی

کە ئەمشەو ساعەتی لوتف و سەخایە
سەراپا شوعلەیی نووری خوایە

لە یومن و حورمەت و فەیز و سەوابی
خەزێنەی لوتفی حەق کریا وە قابی

کەرەم کریا بە توولی عومر و تالع
سەعید ئەو شەو بڵیێ وەک دوڕڕی لامیع

لە پاش ئیزهاری شوکری زاتی باری
بۆ مێژووی چوومە ناو باغی بەهاری

کە چی فەرمووی ئەدیبێکی موئەڕڕیخ
بڕۆ بیکە بە غونچە و سەرو و تاریخ