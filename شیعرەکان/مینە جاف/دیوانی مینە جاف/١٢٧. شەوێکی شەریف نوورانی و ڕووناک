شاعیر: مینە جاف
کتێب: دیوانی مینە جاف
سەرناو: شەوێکی شەریف نوورانی و ڕووناک
لەبارەی شیعر: لەدایکبوونی هەڵگوردی مستەفا بەگ

شەوێکی شەریف نوورانی و ڕووناک
مونەووەر بە نوور دەوران و ئەفلاک

لە یومن و فەیزی ئەو شەوەی شیرین
بەحری ئەڵتافی حەق هاتە بەخشین

کریا بە کەرەم لە ڕەحمی دادار
هەڵگورد بە وێنەی گەوهەری شاوار

لە پاش ئەدایی شوکری لامەکان
چوومە لای پیری داهی و مێژووزان

پرسیارم لێ کرد چی بە پێکەنین
وتی تاریخە و شەست پەڕە و نەسرین