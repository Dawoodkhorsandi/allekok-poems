شاعیر: مینە جاف
کتێب: دیوانی مینە جاف
سەرناو: گوڵی غونچەی گوڵستانم مەلیحە
لەبارەی شیعر: بۆ مەلیحەی هاوسەری

گوڵی غونچەی گوڵستانم مەلیحە
بینایی و نووری چاوانم مەلیحە

عەزیزم قیبلەکەم جێگەی ئومێدم
شیفایی دەرد و دەرمانم مەلیحە

نەمامی نەوڕەسی باغی ژیانم
گوڵاڵەی گوڵشەنی گیانم مەلیحە

سروور و کەیف و زەوق و عەیش و شادیم
زیاو و لۆکسی دیوانم مەلیحە

لە جێگەی کەوکەب و تاج و سەریرم
حەلاوەی بەختی ڕەخشانم مەلیحە

ئەپرسی گەر لە حاڵم سوێن بێ وەللە
ئەتۆی تەهلیلەیی زوانم مەلیحە

لە دووریت وا پەرێشانم مەلیحە
لە باتی زیکر و فیکر و نوێژ و تاعەت

--------
ئەتۆی تەهلیلەیی زوانم مەلیحە

وەکو سەنعان لە عیشقی سەروی باڵات
بە تاڵان چووە ئیمانم مەلیحە

بە عەوداڵی ئەڵێ مینە بە قوربان
وەکوو ئەو وێڵی هەردانم مەلیحە