شاعیر: مینە جاف
کتێب: دیوانی مینە جاف
سەرناو: من چی حەڵقەی بەزم یارانی گیانی

من چی حەڵقەی بەزم یارانی گیانی
یەک یەک جەم بیەن پەی شادمانی

کۆگرتەن پەی کەیف هەر یەک جە لایێ
چەمەڕان وە ڕاکەی ساقی بایێ

فیدات بام ئامان دێرەن بێ درەنگ
باوەر برێزە شەرابی گوڵ ڕەنگ

کەچ کەر سوراحی سەر وە تۆی پیاڵە
دڵەی هامسەران بخەر وە ناڵە

وە قاقای شیشەت وە سەر پیاڵەوە
گەردی پەڕەی دڵ جوان کاڵەوە

نەیچی تۆیش وە سۆز گەرمی نەوای نەی
ئاهر دەر وە گیان مەی خوران پەی پەی

واچە موغەننیش وە نەوا و سوروور
سازدا پەرێمان بەزمی سەلم و توور

موتریبان وە سۆز نە وارگەی وێشان
وە ڕەقس ئاوەردەن دەسەی مەی نۆشان

ئنجا تۆ نەیچی و موتریب وە هەم دا
بماڵا دڵەی یاران جە خەم دا

وە نەشئەی مەی و سوزەی نەوای نەی
یاران بەو یاران شەوق و شادی کەی

بەل مینە یش وە مەیل شەوقی یارانش
شاد کات دڵ وە زەوق عومری جارانش