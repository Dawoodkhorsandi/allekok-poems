شاعیر: مینە جاف
کتێب: دیوانی مینە جاف
سەرناو: ئەوسا کە هەتا دونیا دونیا بوو
لەبارەی شیعر: سکاڵا

ئەوسا کە هەتا دونیا دونیا بوو
نەگبەت وڵاتی دانەپۆشابوو

هاوین و زوسان، بەهار وەکوو یێک
ئەهات و ئەچوون هەر یەک بە ڕەنگێک

ئیستە چون نەگبەت ڕووی کردووە تێمان
بەدبەختی گرتی وەڵات و جێمان

لە فیکر نایە ئەڵێن زوسانە
داییم وەیشوومە و بەور و بارانە

کە من مناڵ بووم، ئێستا کە پیرم
هەووەڵ شەوەکەی نایەتە بیرم

هەر چی ئەپرسم پێم ئەڵێن باوە
نەڕۆینە ئاغا و هەمە ئیڵ ماوە

ئیلاهی بە جاه زاتی پاکی خۆت
بە پایە و جەلال تەنیای تاکی خۆت

لابە لە سەرمان تەنگی و زەحمەتت
لابە لە سەرمان تەنگی و زەحمەتت

نەجاتمان بدە لە تۆف و باران
لە بەفر و یەخبەن، کڕیوەی زوسان

ڕێمان نیشان دە بەرەو ڕووی بەهار
دڵخۆشمان بکە بە گوڵ و گوڵزار

ببووژینەوە لە نەو بەهارا
ڕچیاینۆ، مردین لە ژێر نسارا