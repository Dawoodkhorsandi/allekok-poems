شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: دەمێکە من لە دووری تۆ ئەناڵم

دەمێکە من لە دووری تۆ ئەناڵم
مەگەر هەر گەوری بێ دین بێ بە حاڵم

فُؤادی عِنْدَکَ یا نُورَ عَیْنی
لەلای تۆیە هەموو فکر و خەیاڵم

فَأَنتَ غافِلٌ عَنْ فِراقی
وەلێ من بۆ گوڵم ئاشوفتە حاڵم

وَ کُنْتَ غَفَلْتَ عَنْ فِراقی
ئەمن سووتاوی تۆم و تەن زوخاڵم

لِقَوْلی إنْ تَصَدَّعْتَ عَزِیزِی
لە دووری تۆ نەماوە کەیف و حاڵم

وَ لا تُبْعِدْ وَ لا تَقْطَعْ جَناحی
ئیتر لێم دوور مەبە مەشکێنە باڵم

تَرَحَّمْ لی فَإِنّی مُسْتَحِقٌّ
لەڕێی خوادا بکە ڕەحمێ بە حاڵم

حَرَقْتُ مِنْ فِراقِکْ فَاعْطِنِی الماء
دەمێکە مونتەزیر ئاوی زوڵاڵم

تَسَمَّعْ صَیْحَتی یَوْماً وَ لَیْلاً
ببیستە تۆ چریکە و ناڵەناڵم

فَعَقْلِی ڕاحَ بَعْدَکْ یا حَبِیبِی
کە تۆ ڕۆیی نەما عەقڵ و خەیاڵم

فَأَرْجُو وَصْلَکَ بَعْدَ الْمَماتِ
لە قەبریشدا بە ئومیدی ویساڵم