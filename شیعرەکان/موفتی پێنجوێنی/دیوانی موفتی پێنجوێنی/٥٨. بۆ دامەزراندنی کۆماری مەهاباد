شاعیر: موفتی پێنجوێنی
کتێب: دیوانی موفتی پێنجوێنی
سەرناو: بۆ دامەزراندنی کۆماری مەهاباد

هەزار مردووی عەزیزم مردبێ ئەمڕۆ دڵم شادە
کە بیستم قەومەکەم قیسمێک حوڕ و سەربەست و ئازادە

ئیتر پێویستە دۆعا کەم لەبۆ عومر و ژیانی خۆم
دەمێک ساڵە کە خەرمانی ژیانم پووچ و بەربادە

وەرن گەنگی یەکسەر لە خەو هەستن کەمەر بەستن
کە ئەمڕۆ ڕۆژی هاواری ژیان و داد و فریادە

---- پەنا و پشتی فەقیری عالەمی دنیا
ئەگەرچی خۆ ئەویش هەروەک من و تۆ ئادەمیزادە

بەڵام ئەمڕۆ مەقامی ئەو بە بەرزی فەوقی دنیایە
کە جێگەی سەد هەزاران داستانی داد و بێ دادە