شاعیر: موفتی پێنجوێنی
کتێب: دیوانی موفتی پێنجوێنی
سەرناو: مەڵێن قەومی هەجیجی بێ تەمیزن

مەڵێن قەومی هەجیجی بێ تەمیزن
وەیا بێکارە و نابووت و حیزن

لەگەڵ وەحشی ڕەفیقی جووت و ڕیزن
لەبەر چاوی منا یەکسەر عەزیزن

***

بەجارێ نێر و مێ ڕێک تێئەکۆشن
لە ئیش و سنعەتا پڕ فکر و هۆشن

بە ئەسبابی وەتەن خۆ دائەپۆشن
لەجیاتی چا لە توو شەربەت ئەنۆشن

***

لە نووکی پێ هەتاکوو تەوقی سەریان
لە چەشنی ئەویش بۆ ناڵی کەریان

نە ئەڵمانی نە جاپانی ئەناسن
جەهەننەم چش کە کەم بەرگ و لیباسن

***

ئەوی کەسبێ نەزانێ سنعەت و کار
نەمانی چاکە نەک ژینی بە ئازار

نەوەک تەزبیح و ڕیش و پرچ و ڕەشمار
ببێتە چەرخەچی دێهات و ناوشار