شاعیر: کامەران موکری
کتێب: ئاوات و ڕەنج
سەرناو: چرا

دڵداریی من، ئەی کچۆڵەی شۆخ و شەنگ
چرایەک بوو، ڕووناک لە ژوور سەرینت

تیشکی گەشی، کە ئەیدا لە شەوەزەنگ
کامەرانیی ئەڕشتە باخی ژینت

***

کەچی لە پڕدەس و پەنجەی نەفامیت
بە گوڕ ماڵی بەچرادا، بلووریا

بە خۆڕایی کەوتیتە دوای ناکامیت
بۆیە بەکوڵ فریشتەی دڵت گریا

***

تاکو ئێستەش لە شەوی غەمگینییا
سەرلێشێواو خەمبار، لەپەل کوتانای

لە ناو گۆمی لێڵی پەشیمانییا
کۆست کەوتوانە هەمیشە لە گریانای