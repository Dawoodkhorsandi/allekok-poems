شاعیر: کامەران موکری
کتێب: زەبری ھۆنراوە
سەرناو: جوانیی ڕووت
لەبارەی شێعر: ١٩٧٠

کراسی پەمەیی تەنک
کراسی پەمەیی تەنک

وەک پەڕەی گوڵ لە پایزا
لەسەر گۆی مەمکی ئەخزا

هەراسان بوو کەمەری شل
لەسنگی گۆئاتن ولەجل

نەرمایی قۆڵ، لامل و شان
بەو بەرگە نەرمە ئەڕووشان

مانگ چارشێوی هەوری لابرد
چرای زەردەخەنەی هەڵکرد

دەستی هێنا تریفەی گەش
کۆکاتەوە لە تیشکی لەش

گژ گیا سەریان دانەوان
لەدەوری پێ وپلە گەڕان

بەپریشکی گۆنای... ئاسمان
ئەستێرەی سنگی داگیرسان

پەڕەی گوڵ و نمی ئاورنگ
مژیان بۆنی عەتری سنگ

چرۆ و خونچەی جوان و ناسک
چاویان بڕییە گۆی مەمک

وتم ئەی کچۆڵەی نیان
لەوەدایە نرخە ژیان

کە دەم و لێو بگاتە دەم
بژاکێ ئەگریجە و پەرچەم