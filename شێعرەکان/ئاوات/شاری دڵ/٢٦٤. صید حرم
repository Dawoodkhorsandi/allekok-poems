شاعیر: ئاوات
کتێب: شاری دڵ
سەرناو: صید حرم
لەبارەی شێعر: روستای قاقڵاوا، ١٣٣٥ شمسی (صفحە ٢٢٥ چاپ انیسی و ٣٦٥ چاپ جعفر امامی) بحر عروضی شعر: هزج مثمن سالم: مفاعیلن مفاعیلن مفاعیلن مفاعیلننووسین: کەماڵ ڕەحمانی

من بیچارە بر گرد رخ جانانە می گردم
به عشق سوختن، او شمع و من پروانه، می‌گردم

به یاد چشم مستش شیشه‌ی دل پر ز می کردم
به تیر غمزه بشکست و در میخانه می‌گردم

ندانم من چه هستم کیستم، چون زیستم با غم
چنان سرگرم درد دل شدم، دیوانه می‌گردم

نه مستم من، نه مدهوشم، عجب بی‌فکر و بی‌هوشم
که سر از پای نشناسم، همی مستانه می‌گردم

سر زلفش بود چوگان، سر من گوی میدانش
ببین مردانه در میدان، چه سرسختانه می‌گردم

برای من ز هجر دوست دنیا گشت ویرانه 
چو بومم ز آنکه روز و شب پی ویرانه می‌گردم

'امامی' را بکشت و گفتمش: صید حرم هستم
بگفتا من پی صید حرم، در خانه می‌گردم