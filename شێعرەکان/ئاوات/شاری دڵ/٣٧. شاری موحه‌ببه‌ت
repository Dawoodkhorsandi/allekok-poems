شاعیر: ئاوات
کتێب: شاری دڵ
سەرناو: شاری موحه‌ببه‌ت
لەبارەی شێعر: (کانی به‌ن، ١٣٣١ ی هه‌تاوی)  لاپەڕە ٧٧ ی چاپی جه‌عفه‌ر و ١٠٣ ی چاپی ئەنیسی‌ 

باش خه‌سته‌ و بێچاره‌ و ئاواره‌یه‌ بابت
چاک شێتی قه‌د و زولفییه‌، په‌تیاره‌یه‌ بابت

ترساوه‌ له‌ ڕه‌شماری وه‌کوو زولفی درێژی
دایم که‌ به‌ فکر و غه‌می ئه‌و ماره‌یه‌ بابت

نه‌ردی ده‌گه‌ڵی کرد، له‌ ئه‌و ماچ و له‌میش ڕۆح
دۆڕاندی، ئه‌وا ڕۆحی چوو، بێچاره‌یه‌ بابت

دایناوه‌ سه‌ری، ڕۆیوه‌ بۆ شاری موحه‌ببه‌ت
چونکه‌ به‌خودا شوهره‌یی ئه‌و شاره‌یه‌ بابت