شاعیر: قانع
کتێب: باخچەی کوردستان
سەرناو: لەمەولا چی بکەم

منم کەمتر هەژاری خاکی کوردان
ئەنووسم کۆمەڵی ویژدان و ئیرفان

وەرن! کوردینە گوە بگرن لە قەولم
کتێبی تر ئەڵێم، وەک باخ و بێستان١١.٨

لە وەعز و مەوعیزە و ئەشعاری میلی
لە تەعریفی وڵات و ئاو و کوێستان

لە فەزڵی گەورەیی و ڕەسمی بچووکی
لە تەعلیمی مناڵ و ئەهلی ئیرفان

لە چاکی ئیتیفاق و کۆمەکی یەک
لە هاڵگرتن چەک و وێستانی مەیدان

لە باسی کاسبی و تەعلیمی نووسین
لە ناسینی نژادی داک و بابان

لە کۆشش کردنی، ئەفکاری میلەت
لە ئەوزاعی مەلایی و باسی شێخان

منم قانع بە تەنیا و بە بێ کەس
خوا هەڵسن لە خەو لاوانی: نیشتمان