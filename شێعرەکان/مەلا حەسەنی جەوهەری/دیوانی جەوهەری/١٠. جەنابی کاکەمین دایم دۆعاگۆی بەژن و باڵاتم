شاعیر: مەلا حەسەنی جەوهەری
کتێب: دیوانی جەوهەری
سەرناو: جەنابی کاکەمین دایم دۆعاگۆی بەژن و باڵاتم
لەبارەی شێعر: داوای حوب و قورس (شەکۆلات) لە حەمەدەمین بەگی تیکانتەپە

جەنابی کاکەمین دایم دۆعاگۆی بەژن و باڵاتم
بە عێلی حاجی سەرتیپە هەموو فەخر و موباهاتم

سەرم نەختێ گرانە، سەردڵم قورسە، دەمم وشکە
منیش زۆر ترسەنۆکم دایمەن غەرقی خەیاڵاتم

هەتا دەستم دەگاتە شار و بازاڕ و حەکیمی چاک
ئەگەر ماوە لەلات موحتاجی دوو دانە شەکۆلاتم