شاعیر: حیلمی کاکەیی
کتێب: شیعرەکانی حیلمی کاکەیی
سەرناو: شەو دووشەممە یەعنی شەو ئیسنەین

شەو دووشەممە یەعنی شەو الإثنین
میهمانت مەیۆ ئەی قرةالعین

حەساوی گشتمان ببۆ موتابیق
مەعلووم بۆ جە لای یارانی سابیق

ئەوەڵ سەڵامم وە سەیید سەفی
نیگەهدارش بۆ شاه نەجەفی

دووەمین سڵامم وە سەیید سابر
عاقڵ دەوران دانای ئەکابر

سێهەم سڵامم وە سەی ئیسماعیل
مەئموور بەرقەن وەبێ قال و قیل

چوارەم سڵامم وەسەی حەسەنی
ئەفلاتوون ئیدراک شاهان پەسەنی

پێنجەم سڵامم وە ئاغا وەلی
مەدەد کارش بۆ حەزرەت عەلی

شەشەم سڵامم وە ڕەشید کەتە
چە داخ دەوران جەرگش لەت لەتە

هەفتەم سڵامم وە جەمیع سادات
خانەدان خاس ساحێب کەرامات

هەشتەم سەلام بۆ وە فیرقەی مامان
وە گردین یاران چەنی ئۆمییان

هەزاران سەلام وە ئەهل خانەت
چەنی ئەی بەندە نەمەند بەهانەت

هەرکەس وەهامدین وێش بۆ خیانەت
ڕووسیا ببۆ تا ڕۆی قەیامەت

جوابم پەرێ بکیان وە ئەشعار
جە حاڵ یەکتر بوین خەوەردار

نەدارۆم قەبووڵ عوزر و بەهانە
جواب شیعرم پەرێم بکیانە