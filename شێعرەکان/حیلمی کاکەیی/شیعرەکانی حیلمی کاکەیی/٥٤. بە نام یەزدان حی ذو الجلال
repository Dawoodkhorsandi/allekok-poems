شاعیر: حیلمی کاکەیی
کتێب: شیعرەکانی حیلمی کاکەیی
سەرناو: بە نام یەزدان حی ذو الجلال

بە نام یەزدان حی ذو الجلال
خالق المخلوق بێ میثل و میثال

سمیع و بصیر فەرد بێ زەواڵ
قەرار دادەی کەون ڕۆژ و ماه و ساڵ

حاکمێ عادڵ زوود بکەر ئیرساڵ
خەڵاس بۆ چە بەند فیرقەی فەقیر حاڵ

زوڵم بێ پایان جەرگمان کەرد زوخاڵ
جبریل حفظ کەرۆ وە شەهپەڕ و باڵ

وەرنە مەحاڵەن نییەن ڕای مەجال
عەجەب دەورێوەن نادر الامسال

هەر کەس داشتە بۆ سەروەت، موڵک و ماڵ
هەر ئەو مەقبووڵەن نە ڕووی ماه و ساڵ

ئەر سەد عەیش بۆ بە وێنەی غرباڵ
ما یشوف عیبه و لا یدیر بال

مەراق وە حەرام بێزار چە حەڵاڵ
دەور ناکەسەن زەمانەی دەجاڵ

نە هیچ گرۆهێ نەمەندەن ئەقواڵ
گشت بی وە مۆدە حەیا پایماڵ

ڕەئیس وە ڕیشوەت حوکام کەرد ئیغفاڵ
وە گەردەن زاڵم دەین ماڵ و مناڵ

مەحزوون و مەغمووم دایم دڵ مەلال
کەی چەی خسووفە بەر مەشۆ هیلال

عەبەس بێهوودەن چە واتەی ئەحواڵ
دایم مەعیووبەن شەخس فەقیر حاڵ

نەزدیکەن دونیا ببۆ ئیحتیلال
وەحەساب جەفر وە گفتەی ڕەماڵ

کاسە پڕ بییەن ڕاکب مۆ ئینزال
وە حوکم بێچوون شاه لایەزال

ئەسرار حەل نابێ وە جواب سوئال
سەد جار سەرف بکەی سەروەت موڵک و ماڵ

تا خوون جگەر نەخۆی پەنجا ساڵ
لەم قال داخڵ ناتکەن وەڕووی حاڵ

کوانێ شاری زەڕ داڵ ئیبن داڵ
وە کۆنا لوا قەهرەمان و یەل

کوا شەداد، عاد شەهەنشای جیهان
کوا گەنج قاروون یا دێو صڵصاڵ

کوا قەسر خەوەڕنەق نوعمان خۆش خەیاڵ
کوا بەهرام گۆڕ وە شکار مەیاڵ

یەکسەر خەڵاس بین چە جەنگ و جەدال
داخڵ بین وە خاک چەنی کەمەر لاڵ

کافییەن مەڵڵا شیعر مەکەر ئەطوال
بیست و یەک مەسرەع کەردەنم ئیکمال