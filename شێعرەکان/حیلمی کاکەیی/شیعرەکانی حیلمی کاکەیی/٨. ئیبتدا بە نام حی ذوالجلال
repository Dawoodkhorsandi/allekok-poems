شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتدا بە نام حی ذوالجلال
لەبارەی شێعر: بۆ مام موحەممەد دەروێش عەلی

ئیبتیدا بە نام حی ذوالجلال
خالق المخلوق ڕۆز و ماه و ساڵ

مورغ دەروونم وەیتەور کەرد خەیاڵ
حەساوم کەردەن بە وێنەی ڕەماڵ

مەڵڵای بێ بەهرە، خامەن ئەی خەیاڵ
بێزارم جە دەست فیرقەی قیل و قاڵ

ڕەئیس و ڕیشوەت حوکام کەرد ئیغفاڵ
ئیدارەی فەقیر یەکسەر بییەن تاڵ

تاکەی دەوام کۆ ئەی حاڵ و ئەحواڵ
وە گەردەن زاڵم ئاه ماڵ و منداڵ

هەرکەس داشتەبۆ سەروەت، موڵک و ماڵ
هەر ئەو مەقبووڵەن ئەر سەد بەد ئەفعال

مەراق وە حەرام بێزار چە حەڵاڵ
دەوری ناکەسەن زەمانەی دەجاڵ

فیرقەی زاڵمان گشت فارغ البال
مایشوف عیبه ولا یدیر بال

عەبەس بێهوودەن چە بەحس و ئەحواڵ
دایم مەعیووبەن شەخس فەقیر حاڵ

ئەختیار پیر لاواز کثیر العیال
خەتام فراوان دەروون ئینفیعال

هیچ کەس فەخر نەکۆ وەبەخت و ئیقباڵ
وە یەدی هەقەن کریم الخصال

جایزەڵ خەتام دڵ وێنەی زوخاڵ
حەیا فیرار کەرد نامووس پایماڵ

دیوانخانە بی وە پەچای زماڵ
بییەن وە ڕیش خەند گشت ساحێب کەماڵ

ئەگەر ئەی دەورە دەوام کۆ ئەتواڵ
خودا و پێغەمبەر مونکیران بەتاڵ

ئەشعارم دوڕەن نادر الامثال
سەڕاف مەزانۆ قیمەت گەوهەر لاڵ

قەهرەمان چەنی هەم ڕۆستەمی زاڵ
اخر الانجام نگوون بی جە چاڵ

حەزرەت ڕەسوول واتەن ئەی مەقال
انا بشر مثلکم ارسال

جبرائیل پەرێم وەحی مەکۆ ئینزال
مەواچی پەرێ موئمین خۆش جەمال

هیچ فەخرش نەکەرد حەبیب زوڵاڵ
واردەش نانی یەو پۆشاکش بی شاڵ

پەرێ خود بینان حازرەن زەواڵ
چەند هەزار ملووک نیگوون بی دەرحاڵ

انا ربکم نەمروود وات تیمثال
وەنار جەحیم ڕۆح کەرد ئینتیقاڵ

بیست و دوو مەسرەع شیعرم بی ئیکمال
دەروون تەیار بەر وێت مەکەر ئیشغال