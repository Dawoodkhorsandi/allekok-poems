شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یە خەیلێ وەختەن ئەشعارت نامان
لەبارەی شێعر: بۆ مام موحەممەد

یە خەیلێ وەختەن ئەشعارت نامان
پەشێوم پەرێ دیدار مامان

وەختەن ساڕێژ بۆ گشت کۆنە زامان
حرس و نەفس غاڵب پاپێچ پامان

بێزارم جە دەست فیرقەی نەفامان
حاجی گیان دەخیل ئامان سەد ئامان

مەوەر وە ڕەفیق خۆڕی و لەگامان
هەرچی نویسیابۆ مەیۆ وەڕامان

گورفتار وەدەست خەیاڵ خامان
چەند وەختەن حاجی نامان وەلامان

ئەی کار و بازاڕ هەق مەدۆش سامان
تەعام بێ نمەک نەدارۆ تامان

ئیرادەی هەقەن ئەمر خواجامان
سەرد و گەرم مەبۆ وەشادی و کامان

دایم عەشقت بۆ جە بابی بەیان
ئومێد هەن شەوقێ وەنەت بۆ عەیان

غوڵام یارانم نەواچی جیان
ڕەهبەر وەیتەورە مەدەرۆم جەولان

یەکسەر زهوور کەرد گوفتار و قەولان
حاجی حازر بەر وێت مەکەر پەنهان

وە پانزدە مەسرەع شیعرم نمایان
باقی والسلام عەزیز گیانان