شاعیر: تاهیر بەگی جاف
کتێب: دیوانی تاهیر بەگی جاف
سەرناو: مەلجەء و پشت و پەناهێ غەیری لوتفی تۆ نییە

مەلجەء و پشت و پەناهێ غەیری لوتفی تۆ نییە
گەر ببەخشی وەر نەبەخشی، جان نیسار و چاکەرم

تالیبی دیبای شەفاعەت، کەس نییە وەک من بەجان
بۆ مەتاعی ڕەحمەتی تۆ، ئیمڕۆ من سەودا گەرم

نابێ من تەنها لە لوتفت بێ نەسیب و بەهرە بم
چوونکە فەرمووتە، شەفیع و شەهسواری مەحشەرم

نەعتی شاهی ئەنبیا تاهیر کە هاتە سەر زبان
جیلوە بەخشی زەوقە ئیمڕۆ نەزمەکەی پڕ شەککەرم