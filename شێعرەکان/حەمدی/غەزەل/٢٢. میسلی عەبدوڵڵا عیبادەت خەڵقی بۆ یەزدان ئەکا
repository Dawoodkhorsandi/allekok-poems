شاعیر: حەمدی
کتێب: غەزەل
سەرناو: میسلی عەبدوڵڵا عیبادەت خەڵقی بۆ یەزدان ئەکا
لەبارەی شێعر: بۆ سەر کێلی عەبدوڵڵا ئەفەندی سوورە

میسلی عەبدوڵڵا عیبادەت خەڵقی بۆ یەزدان ئەکا
چونکە بۆ بوون و نەبوونی کوللی شت فرمان ئەکا

خەڵقی باوەڕیان بە فەخری ئەنبیا بێ شک هەیە
چونکە مەحبووبی خودایە و خەلعەتی قورئان ئەکا

بۆ ئەوامیر بۆ نەواهی جوزء و کول قووەت هەموو
جیلوەیی خوایە ئەویش لوتف و قەهر ئیحسان ئەکا

قەت مەبن غافڵ لە دەرگاهی جەلالی کیبریا
لوتفی زۆرە ساڵی تەئریخی وەفات «غُفران اکا»