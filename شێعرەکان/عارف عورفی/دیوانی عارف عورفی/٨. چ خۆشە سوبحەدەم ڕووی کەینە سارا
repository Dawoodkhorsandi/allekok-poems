شاعیر: عارف عورفی
کتێب: دیوانی عارف عورفی
سەرناو: چ خۆشە سوبحەدەم ڕووی کەینە سارا

چ خۆشە سوبحەدەم ڕووی کەینە سارا
خوسووسەن وەختی گوڵ فەسڵی بەهارا

بە تانە پێم ئەڵێ سەیری کە عورفی
پەکی کەوتووە نەما هیچی لە بارا

برای شیرینەکەم مەنواڕە پیریم
دڵم ڕائەچڵەکێنێ بووک و تارا

هەزاران تیری تانەم تێ بگیرێ
دەس هەڵناگرم ئەگەر بمکەن بە دارا

وەرە بنواڕە یاری من کە وەختێ
لە بەر کا سوخمەی زەربەفت و غارا

فیدای خاڵێکی هیندووی بم بە شەرتێ
دڵم بێنێتە جێ ماهی دڵ ئارا

نەمردمایە هەتا ئەمزانی بۆ چی
چ ڕووی داوە لە من وا چوو بە قارا

عەشق بەحرە کە عاشق تیا نقوم بوو
چ باکیەتی لە تانە و عەیب و عارا

لە مردن دوور ئەبم گەر ڕابوێرم
لەگەڵ دڵدارەکەی ئەمساڵ و پارا

بیا و یک نوبتی نظر کن
بفرما این نظر بهر خدا را

نویستم نامه نزدیک جانان
فرستم نامه با باد صبا را