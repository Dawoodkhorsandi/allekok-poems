شاعیر: سابیری
کتێب: دیوانی سابیری
سەرناو: ئەی پڕتەوی حوسنت کە دەکا دیدە جەلاساز

ئەی پڕتەوی حوسنت کە دەکا دیدە جەلاساز
مایەی تەرەبی عاشقی شەیدا و نەزەرباز

وەجھی چییە ئەو دیدەیی فەتتانە بە ئیما
ھەر لەحزە دەکا سەد گلەیی و عەربەدە ئاغاز

بڕوانە سەما تا بە سەمەک عولوی و سوفلا
مەجمووعی لە دەرگاھی تۆ پابووس و سەرئەنداز

تێفکرە کە وەستاوە لە ئەتراف بە ملیۆن
کورد و عەرەب و ڕووم و عەجەم ساکنی شیراز

بیمار و بریندار و زەدەی چاو و برۆتن
بێچارە و بێ پارە و بێ ھەمدەم و ھەمڕاز

تۆ دولبەری نازوک بەدەنی شۆخی شەکەر ڕاز
حوسنت کە جەلابەخشە لەبۆ چاوی نەزەرباز

چاوت کە دەکا ھەردەمە سەد غەمزە و ئاغاز
لێوت کە بە مانەندی مەسیحایە بە ئیعجاز

سابیر لەگەڵ ئەم جەمعە پەرێشانە ھەمیشە
دیوانه لرن دفتری اسمنده اننیاز