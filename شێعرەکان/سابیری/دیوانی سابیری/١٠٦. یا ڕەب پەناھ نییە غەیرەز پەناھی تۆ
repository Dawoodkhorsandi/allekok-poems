شاعیر: سابیری
کتێب: دیوانی سابیری
سەرناو: یا ڕەب پەناھ نییە غەیرەز پەناھی تۆ

یا ڕەب پەناھ نییە غەیرەز پەناھی تۆ
بە سەد گوناھەوە ڕووم کردە بارەگاھی تۆ

ئومێد ئەکەم بە عەفوو خەتام داپۆشی
تۆ پادشاھ و من بەندەیی ڕووسیاھی تۆ

عومری خدر و موڵکی ئەسکەندەرم گەر ئەبوو
سەرفم ئەکرد بە خودا ھەمووی لە ڕاھی تۆ

ناشارەزام و ئاشنایێ نییە دەسم بگرێ
قەیدم بکا لە دەفتەری تیپ و سوپاھی تۆ

یا ڕەب بگاتە دامەنی ئاشنا دەستی سابیری
ثاني بە جاھی ئەنبیا ئەووەل بە جاھی تۆ