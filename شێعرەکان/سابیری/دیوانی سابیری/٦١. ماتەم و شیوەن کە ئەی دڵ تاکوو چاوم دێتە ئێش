شاعیر: سابیری
کتێب: دیوانی سابیری
سەرناو: ماتەم و شیوەن کە ئەی دڵ تاکوو چاوم دێتە ئێش

ماتەم و شیوەن کە ئەی دڵ تاکوو چاوم دێتە ئێش
یار ئەوا عەزمی شکار و ڕاو ئەکا ڕێی کەوتە پێش

ئەقرەبا لۆمەم مەکەن ناچارییە کەوتوومە دووی
ئیختیاری خۆم نییە وەڵڵا بەزۆر ئەمکاتە کێش

خۆت ئەزانی من بە تەخویف و ھەرا دوور ناکەوم
مادەیێکە زەحمەتە پاس کردنی حەڵوا لە مێش

سەدجار بە جەفا دوورم ئەکەی دێمەوە فەورەن
مانەندی دەروێش و کەریم، عەسەل و مێش