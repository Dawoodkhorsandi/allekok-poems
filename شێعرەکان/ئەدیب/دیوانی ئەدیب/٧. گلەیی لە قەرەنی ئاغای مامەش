شاعیر: ئەدیب
کتێب: دیوانی ئەدیب
سەرناو: گلەیی لە قەرەنی ئاغای مامەش

تۆ لەلایێکی دەڵێی ئەهلی دڵ و ویجدانم
خاسسە مەنسووبی زەکی خاکی شەهی بورهانم

ئەڕشەدی موکری و بەگزادەیی ئەکڕادی نەجیب
ئەعقەلی مەنگوڕ و پیران و شنۆ و لاجانم

پڕ خوشووع و وەڕەع و ڕازیی و تەسلیمی قەزا
سۆفییی سافی دەروون، دوور لە درۆ و بوختانم

مونکیری تاعەتی تۆ نیمە، لە قەول و عەمەلت
کە مونافینە لە یەک، مەحتەل و سەرگەردانم

کەی منت دیت بە دوو چاوت، لە خەتا و جورم و گوناه
وا بە تەقلید و هەوا کەوتیە دووی خیزلانم

خزمەتم کردی زەمانێکە قەدیم، هەم بەڵەدی
 با حوقووق و بەوەفا، خۆش سیفەت و ئینسانم

سووئی زەننی تۆ لە کەم لوتفییە دەرحەققی ئەدیب
وەرنە مەعلوومە (ئەدیب) موخلیسی ئاغایانم