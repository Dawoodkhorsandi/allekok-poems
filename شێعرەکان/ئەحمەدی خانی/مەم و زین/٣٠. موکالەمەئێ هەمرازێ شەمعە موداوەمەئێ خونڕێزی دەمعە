شاعیر: ئەحمەدی خانی
کتێب: مەم و زین
سەرناو: موکالەمەئێ هەمرازێ شەمعە موداوەمەئێ خونڕێزی دەمعە

دەم شەمع دکر ژ بۆ خوە دەمساز
کای هەمسەر و هەمنشین و هەمراز

هەر چەند ب سوهتنی وەکی من
ئەمما نە ب گوهتنی وەکی من

گەر شوبهەتی من تە ژی بگوهتا
دێ من ب خوە دل قەوی نەسوهتا

دەردێ من و تە ژ یەک ب فەرقە
ئەو فەرق ژ غەربێ تا ب شەرقە

مەشرق تویی ئاگرێ تە زاهر
مەغرب ئەز و باتنێ من ئاگر

دائم دسو ژت م رشتەئێ جان
تە ناسو ژتن ژ غەیری ئەزمان

پێهتێ مە ل سەر د دل پەڕەنگە
جانێ مە د گەل پەڕەنگێ جەنگە

شەوقەک تە ل سەر سەری دیارە
سەودایەکە سەرسەری دیارە

ئەو شەوقێ ژ بۆ تە ڕا زەبانە
ئەو پێهت ژ بۆ مە ڕا زیانە

پێهتا ژ دلێ مە دایە سەر سەر
حوکمی دکەتن ل بایێ سەرسەر

هەر چەند ب شەڤ دمینی بیدار
سوبحان دنڤی حەتا ڤە ئێڤار

ئێڤار و سەحەر ب ڕۆ ژ ئەگەر شەڤ
ئەز هەر دسو ژم وسا ل سەر هەڤ

گەه گاه ژ دەست دلێ بریندار
ناچار دبوو ژ جانی بێزار