شاعیر: ئەخۆل
کتێب: دیوانی ئەخۆل
سەرناو: تابلۆ
لەبارەی شێعر: ١٩٧٧

وەرە گیانەکەم وەک جونێ دڵدار
بچینە ژێر سای دارێکی بەهار

ئەو دارەش چی بێ؟ با ئەرخەوان بێ
کە وەک ڕوخسارت گەشاوە و جوان بێ

چەپکێ نێرگسی تازە پێچراوە
بە تاڵێ دوو تاڵ لەو زوڵفە خاوە

ئینجا وەک بولبول تۆ بێرە ئاواز
منیش گوێ ئەگرم کەساس و بێ ناز

تۆ پێبکەنە بۆ پیری بەسۆ
منیش تێر ئەگریم بۆ جەوانیی تۆ

بە بێنە تابلۆی پیری و جەوانی
شێوەی کڵۆڵی هی کامەرانی

چونکە دواڕۆژی چەرخی زەمانە
چە من چە بۆ تۆ شینە و گریانە