شاعیر: سەید محەممەد تاهیر هاشمی
کتێب: ھەوارگەی دڵان
سەرناو: زوو بە بولبول شیوەنی گوڵ چاک بگێڕە و گوێ مەدە
لەبارەی شێعر: نیوەچڵە

زوو بە بولبول شیوەنی گوڵ چاک بگێڕە و گوێ مەدە
گەر عەدووی بادی سەحەر هەڵکا بە شووت و شاتەوە

شیوەنت وەک شادمانی وایە با ترست نەبێ
شیوەنی گوڵ خار دەبارێنێ بە سەر ئەعداتەوە

شیوەنی پاییزە هۆی دڵ پێ خۆشی و کەیفی بەهار
خۆت بە مەعزوور دامەنێ چاو نێ بە ڕێگەی کاتەوە

سەد پەڕەی پڕ خوێنە سەفحەی خاتری پڕ مەینەتم
هەم بە دەس هیجرانی یار و هەم بە دەس سەرهاتەوە

گوڵ گوڵە داوێنی ئامالم بە قەترەی خوێنی دڵ
یار لە من شاهید تەڵەبکارە بە سەد ئیسباتەوە

ڕازی شیرینی زەمانی وەسڵە تاهیر میسلی زەهر
ئەی خودا چ بکەم بە دەستی تاڵیەکەی ئەوقاتەوە