شاعیر: سەید محەممەد تاهیر هاشمی
کتێب: ھەوارگەی دڵان
سەرناو: ئەی برا باسی من و ڕەنجی فیراق

ئەی برا باسی من و ڕەنجی فیراق
بوەتە واتەی هەموو ئەربابی ویفاق

دڵی سووتاوە بە حاڵم هەموو کەس
غەیری بێ ترس لە خودا و ئەهلی نیفاق

بەو برۆی جووتە کە هەر وەک تاقە
مام لە هۆش و خیرەد و تاقەت تاق

بەو دوو لیمۆیە کە بیماری غەمم
دەگرین جوملە بە حاڵم عوششاق

بەو دوو چاوانە کە شەیدای ئەتۆم
با بکەن لۆمە و تانەم ئافاق

تۆ هەموو کاسی مەرامت بە موراد
من وەکوو کاسەیی خاڵی وڕ و واق

زاقە چاوم کە چی تاهیر ڕۆیی
مَن لِا لامِهِ صدری قد ضاق