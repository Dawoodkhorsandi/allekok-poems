شاعیر: سەید محەممەد تاهیر هاشمی
کتێب: ھەوارگەی دڵان
سەرناو: ئاسکەکەم بۆ تۆیە خۆش ڕاکردن و وەستانەوە

ئاسکەکەم: بۆ تۆیە خۆش ڕاکردن و وەستانەوە
عاشقانیشت لەژێر باری جەفا: چەوسانەوە

بێنە بۆمان ساقیا لەو بادە سافەت کاسەیێ
تا بەکەی وەک خڵتی لێڵی بێخی خومرە، مانەوە

تۆ بە شیر و تیر قەزائاسا لە قەتڵی عاشقان
من بەدەس زامی بەلاوە کەوتن و هەستانەوە

تا عەرەق وەک شەونم ئەو کوڵمە دێنێتە جەلا
پووشەکەی هەردەی دەروون دێنێتەوە بووژانەوە

قەت نەبوو جارێ بڵێم لای بەرد و داریش دەردی خۆم
هێندە ترساوم لە واتەی سەرد و دڵ تەوسانەوە

بەسمە بەش، لەم دەهرە تاهیر شێوەی بەردی سەبوور
چونکە هەر بێ قیمەتی دێنێتە بەر، پاڕانەوە!