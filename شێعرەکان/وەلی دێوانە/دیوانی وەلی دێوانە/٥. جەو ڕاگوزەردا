شاعیر: وەلی دێوانە
کتێب: دیوانی وەلی دێوانە
سەرناو: جەو ڕاگوزەردا
لەبارەی شێعر: هێنانە سەر ڕێنووسی هۆرامی: ئاکۆ مارانی

جەو ڕاگوزەردا، جەو ڕاگوزەردا
یەک ڕۊ جە (لېلاخ) جەو ڕاگوزەردا

دیم (شەم) خەفتە بۍ جە سوب سەحەردا
ئەگریجە و زوڵفان پەخش بۍ وە بەردا

ئەگریجە و زوڵفان بووک تاووس باڵ
پەخش بۍ نە دەور گۊنای گوڵ میساڵ

منیش پەی ئیحسان ئەوسا جەو دەم دا
ئەگریجە و زوڵفش شانام وە هەم دا

ئاوەردم پەی وېم وە دەوان دەو
زانام سووڎش هەن پەی بۍ خاوی خەو

فدای نەسیم بام عەتر شەم پېش بۍ
ئەم شەو زامانم یەک یەک ساڕېژ بۍ

نەسیم ناوەردای دەوا پەی دەردم
بۍ شەک جە دوری ئەو من مەمەردم