شاعیر: وەلی دێوانە
کتێب: دیوانی وەلی دێوانە
سەرناو: یاران مەجنوونم

یاران مەجنوونم، یاران مەجنوونم 
 دێوانە و واریس قەوم مەجنوونم 

 ئاخ‌کێشی زۆخ نۆش، زام نە دەروونم 
 وێنەی مەجنوون وێڵ، ئاوارەی توونم 

 ئەوڕۆکە مەجنوون زۆخ زام قنیات
 جورعەی ئەجەل چەشت، شی نه‌رۆی مەمات 

 من کەرد بە وارس، خاس و کەست وێش
 گشت وە من سپەرد، هەرچی ئاما پێش 

 خەم چەنی هیجران، پەژارە و خەیاڵ 
 ئاخ و داخ و دەرد، دڵگیری، مەلاڵ

 وێڵی و چۆڵگەردی و سەرگەردان سەر
 سەودا و سیاسەت یەک جە یەک بەتەر 

 بێ خوردی ڕۆوان، بێ خاوی شەوان 
 ڕەفیق زومرەیی ده‌ری سەر کوان

 شین و واوەیلا و زام پەڕ نەسۆ
 فەریاد نەبەردا، ئێشی کۆنە و نۆ 

 یەک یەک جەم کەردم تەمام سەراسەر
 ئه‌و وه‌ هۆن دڵ، نویشت وە دەفتەر 

 وات من مه‌جنوونم، تۆ دێوانە بە
 هامڕای وەحشییان بیدیانە بە

ئاڵه‌م گشت ته‌مام یه‌کسه‌ر مزانۆ
که‌س نه‌ بیش تاقه‌ن جای ئه‌و بسانۆ

من که‌ردم حه‌رام جه‌ وێم خورد و خه‌و
هابیم وه‌ وارس، نیشتام نه‌جای ئه‌و

به‌ڵێ خه‌مم هه‌ن ئه‌ی دنیای فانی
هه‌م فانی که‌رۆ مه‌جنوونی سانی

فرۆزان ده‌ور دنیا پاماڵ بۆ
وه‌بێ من یاگه‌ی مه‌جنوون به‌تاڵ بۆ

دیوانی وەلی دێوانە، لێکدانەوەو توێژینەوەی: محمدامین هەورامانی. لاپەڕە (١١٨-١١٩).
دیوانی پیره‌مێرد، کۆکردنه‌وه‌ی: ئۆمێد ئاشنا، به‌رگی دووه‌م، لاپه‌ڕه‌ ١٤٣و١٤٤.
ئەم شێعرە نووسراوە لە لایەن بەڕێزێکەوە بە 'ئای‌پی': ٥.٢١٨.١١٠.١١٤