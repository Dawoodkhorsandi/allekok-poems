شاعیر: وەلی دێوانە
کتێب: دیوانی وەلی دێوانە
سەرناو: شیرین بەستەوە

شیرین بەستەوە، شیرین بەستەوە
شیرین ئەساسەی سەروێن بەستەوە

دەست ئاوەرد وە زوڵف سیادەستەوە
پەخشان کەرد وە ڕووی دیدەی مەستەوە

گوڵاو کەرد وە جام جەم ئیزهارەوە
چون توڕڕەی (تەیموور) وە تۆمارەوە

پەرچەم وە پەرچین قەیچی کارەوە
پەخش وە پێشانی خور ئێوارەوە

ئەبرۆان وە سەیف قەزاڕێزەوە
وە دەور دیدەی ئاهوو بێزەوە

موژگانش وە نێش سەودای نێزەوە
ها وە هوون شای ئەو (پەروێز)ەوە