شاعیر: وەلی دێوانە
کتێب: دیوانی وەلی دێوانە
سەرناو: نازک بەدەن شەم

نازک بەدەن «شەم»، نازک بەدەن «شەم»
نازک لارە و لەنج، غەمزە و ناز «شەم»

نازک لەب شەهد، شەکەر ڕێز «شەم»
نازک تەبەسسوم قەند ئامێز «شەم»

نازک گەردەن بەرز، باڵای بەرز «شەم»
نازک سینە ساف سەدەف تەرز «شەم»

نازک زوڵف دێز عەنبەرین «شەم»
نازک ڕیزەی ڕاز شەکەرین «شەم»

نازک قەوس قاش قودرەت‌ساز «شەم»
نازک باڵاسەوڵ سەرفەراز «شەم»

نازک دندانان گەوهەردانەی «شەم»
نازک نەقش خاڵ لووتەوانە «شەم»

نازک دوو بازو پەنجە و دەست «شەم»
نازک ئەنگوشتان حەنا بەست «شەم»

نازک پێشانی پڕ جە بەند «شەم»
نازک شێوە شۆخ شاپەسەند «شەم»

نازک زنج زەڕ زەنەخدان «شەم»
نازک شاماران وەبان شان «شەم»

نازک دوو قەندیل قۆرەت‌مەند «شەم»
نازک نازکی کەمەربەند «شەم»

یاشا هەر شەم بۆ تەور شێوەش بۆ
هەزار پەروانە چون من لێوەش بۆ

ئەسیر وە قەندیل شای نەجەف‌ماڵ بۆ
بسۆزۆ باڵاش جە زوبان لاڵ بۆ