شاعیر: وەلی دێوانە
کتێب: دیوانی وەلی دێوانە
سەرناو: نەدارون تانە

نەداروون تانە، نەداروون تانە
نەداروون تاقەت تووانای تانە

وێنەی مەجنوون وێڵ دەیری دێوانە
مەشم وە چۆڵ و تەرک مەکەم یانە

بەرگ تەن جە وەڵگ درەختان چۆڵ
پەی وێم مەوازوون مەگێروون نە کۆڵ

تەنیا یەک سەنگێ مەنیوون وە باڵین
تەک مەدۆم پێوە پەرێ شەو ناڵین

خاوم وە ڕاحەت گەشتم وە دڵواز
نە نەزان ڕەفێق، نە ڕەقیب هام‌ڕاز

پەی وێم مە گێڵوون سەروەش نە کاوان
مەر مەلان مەردەن بێدیشان ماوان