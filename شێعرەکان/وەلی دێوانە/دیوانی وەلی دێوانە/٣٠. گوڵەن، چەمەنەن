شاعیر: وەلی دێوانە
کتێب: دیوانی وەلی دێوانە
سەرناو: گوڵەن، چەمەنەن

گوڵەن، چەمەنەن، گوڵەن، چەمەنەن
وە مەیلت دیدەم گوڵەن، چەمەنەن

وەهارەن، سەوزەن، ئاوەن، پای کاوەن
هاژەی وەفراوان شاخەی شەتاوەن

تەمەن، دووکەڵەن، گەردەن، غوبارەن
فرمێسکەن، چەمەن، سەیلەن، فووارەن

سەنگەن، کۆسارەن، سەرکوەن، هەردەن
وەنەوشەن، شەوبۆن، گوڵەن، باوەرەن

سەرعیەن، شەیدان، نەجدەن، مەجنوونەن
فیراقەن، وەسڵەن، پیاڵەن، هوونەن