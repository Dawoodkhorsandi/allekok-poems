شاعیر: وەلی دێوانە
کتێب: دیوانی وەلی دێوانە
سەرناو: دڵە ماتەم بۆ

دڵە ماتەم بۆ، دڵە ماتەم بۆ
دەروونت وە دەرد کەسێ ماتەم بۆ

تۆ مەینەت کێش بی، ئەویچ وە خەم بۆ
تۆ چون پەروانە ئەو وێنەی شەم بۆ

پەی کەسێ جەرگت جە داخان کەیل بۆ
تۆ (مەجنوون) خەیاڵ ئەو وێنەی (لەیل) بۆ

داخ پەی کەسێ کێش داخمان دیار بۆ
غەمخوار و دڵسۆز تا وە سەر یار بۆ

نەک چون شەم بێ خۆف بێ خودا و بێ پیر
ئەرها لە لێڵاخ ئەر جە گەرمسیر

هیچ نیەن وە قەید جەفا و جەور تۆ
جەفا بەردەی سەخت سزای دەور تۆ

دڵە ئامانت دەستم وە دامان
بەیۆ مەکێشە جەفای بێ سامان