شاعیر: وەلی دێوانە
کتێب: دیوانی وەلی دێوانە
سەرناو: شای سیایانان
لەبارەی شێعر: هێنانە سەر ڕێنووسی هۆرامی: ئاکۆ مارانی

شای سیایانان، شای سیایانان
دەلیل شۆ وە لای شای سیایانان

شەمع شەوانە بەزم پەروانان
دەلیلەی قەتار دیدە قەترانان

ئاهووی بێدی گېڵ سایە پەروەردە
هەزارێ چوون من جە داخش مەردە

واچە گۊشنەڎۊ بە حەرف ئەغیار
من بەو شەرتەن کەردەنم ئیقرار

سەر هەر نە سوودێ عەشقش بازیشەن
دڵ هەر نیشانەی تیرئەندازیشەن

پام بەو دامەوە هەر مەبۊ لەنگ بۊ
خاتر وە نېش هجرانش تەنگ بۊ

تا ڕېزۊم وە خاک ئەڵحەد سەرای گڵ
شەرتەن دڵ وە ئېش زامش بدۊ چڵ