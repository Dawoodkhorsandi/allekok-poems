شاعیر: مەلای جزیری
کتێب: دیوانی مەلای جزیری
سەرناو: نێرگزین شەنگ دمەستن چەپ و راست
لەبارەی شێعر: چەپ و راست

نێرگزین شەنگ دمەستن چەپ و راست
ساقیان جام ددەستن چەپ و راست

راست و چەپ تێن جگەرو سینە کولاب
عەرعەرین شەنگ دلەستن چەپ و راست

تۆخ و عالا کو خویا بون ژعەجەم
عەرەبان تیپ شکەستن چەپ و راست

بەر ڤەشەرقی دسەحەر وەستاین
هیندوێن روژ پەرستن چەپ و راست

قەیسەری رومێ لسەر حەددی فەرەنگ
تۆق و زنجیر ڤەبەستن چەپ و راست

هەردو دەستێن خپ حەمایل شەڤەکێ
مە ژبو یارێ دخۆستن چەپ و راست

ڤە (مەلێ) سوڕ پەری یا حوری سرشت
سەد مەلەک دەست بدەستن چەپ و راست