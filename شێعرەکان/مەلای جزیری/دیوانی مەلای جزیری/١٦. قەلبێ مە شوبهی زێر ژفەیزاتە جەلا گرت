شاعیر: مەلای جزیری
کتێب: دیوانی مەلای جزیری
سەرناو: قەلبێ مە شوبهی زێر ژفەیزاتە جەلا گرت
لەبارەی شێعر: ئیکسیری ئەوین

قەلبێ مە شوبهی زێر ژفەیزاتە جەلا گرت
ما روسیەهو سیفرسیفەت رەنگی سەفا گرت (یان، رەنگی سەدا گرت)

تەشبیه ب جەدوەل مە دنیڤ ئاتەشی عیشقێ
دل قەلبێ حەقیقەت بت و ئیکسیرێ هەما گرت

سالیک کی یە؟ هاتی ژمەجازی ب حەقیقەت
سورەت نەشوناسی یو بەمەعنی نەفەنا گرت

تەنها نەلمن لامیعی حوسناتە شەفەق دا
عالەم بخوەوێحوسنو جەمالێ دخوەدا گرت

تەیغون ددەستی تە زەهی دەولەت و ئیقبال
هەرچی تەبری دام دتۆرا خوەهوما گرت

جانێ خوە مەکر دانەیی داڤا کوڤەدایی
ئاهو سیفەت ئەو پێ حەسیا راهی خەتاگرت

عەنقا نەشکارا کەسە داڤان تو بچین ڤەر
داڤا کو لعەنقا توڤەدی بادی هەوا گرت

هەر کەس سەحەرێ تالبی تشتەک ب چەمەن هات
هن سوسن و هن سونبول و هن زولفی دوتا گرت

دەستێ مە سەحەر گرت و برین سەیرێ حەبیبێ
فی الحال رەقیبی ژ حەسەد لەرزەووتا گرت

لەو کەبکی خەرامان کو دکۆزێ ل قەبو هات
شاهێنی قەزایێ ب تەغافول ژخوە راگرت

زینهار کەسی دەست ب بت ئەرقەمی سەروێ
بێ عیشوەیی لەعلان نە ب تەسلیم ژها گرت

سەبرێ بەری شیرینە وەئوستادی خەبەردا
لەو دل مەبە تەحلی یو غەمان خوررەم و شاگرت

هەر نەشتەرو شۆکێن کو حەبیبێ مە ل دلدا
من یەک ب یەک و تێک لدەردێ خۆە شیفا گرت

عاشق ژغەمێ سایەی وێ جامێ تەلەب کر
پر عەقلێ ددێرت مە ژقسمی حوکەما گرت

سەف سەف نەتنێ گەزمە دبارن ژ کەڤانان
دل کاکول و زولفان دکەمەندێ ب تەبا گرت

دێوانە هەرێ تێتە دڤێ سسلەو بەندێ
کو موستەحەقە خوسرەوی خوبان ب جەزا گرت

پەیوەستە دوفێرس ژمەرا دابەرزین دل
زولفان بە چەپ و راست ل ئۆغلمە جەما گرت

قەوسی دو هیلالان کو لسەر بورجی ئەسەد بت
بوشوهرە دعامی عەمەل ئەنگوشت نوما گرت

شێعراتە (مەلا) سیحری شەکەرریزە بە موعجیز
زانم ژلەبێ لەعل تەئەڤ لەفز و ئەدا گرت