شاعیر: مەلای جزیری
کتێب: دیوانی مەلای جزیری
سەرناو: هەی هەیا رەقس و سەمایا تە چخوەش بەستی یە چەرخ
لەبارەی شێعر: چداوەتە

هەی هەیا رەقس و سەمایا تە چخوەش بەستی یە چەرخ
کو دبورجێ بسەما تێتە لسەر دەستێ خوە بەرخ

سوفی یێن هەر دتەوافێ حەجەرەلئەسوەدە قەسد
گول و سونبول بسەماتێن حەمی یان زەمزەم و چەرخ

نەقشی ئەلماسی ل ئەلماسی بنێ گرتی یە حەرف
خەتتی یاقوتی ل یاقوتی شکێناندیە نەرخ

کەرخین ئەم دقیامێ مە ژدل پەردە دراند
عارفی وەقتم و مەعروف بلابێتە ژ کەرخ

دابناسی خەتەری رێ تونەبێ غافل بی
دیجلەیە لێ دپڕن بڕبڕی پیل و بەرو مەرخ (یان، بەربڕی پێل)

پیری شەععارە دشیعرێ و (مەلێ) شال فروش
تونیشان من مەدە فەرخی کولنک من بویە فەرخ