شاعیر: مەلای جزیری
کتێب: دیوانی مەلای جزیری
سەرناو: رەمزێن تە دجانان نە بە ئەندازە درازن
لەبارەی شێعر: نەترک و بازن

رەمزێن تە دجانان نە بە ئەندازە درازن
هەریەک بهەزار رەنگ رەوانێ مە دخوازن

وان دەر بەلجانان مەوەکی بەرق و بروسکان
تیرێ تە دجانان نەتنێ سینە گودازن

جانا ژجەفایاتە و زولمێ چخەبەر دین
کوتیر ژجەوراتە ددلدامە بگازن

پەروانەو بولبول بدلن شوعلەیی عیشقێ
لێ کوتو نەزەردی بخوە ئەو گولشەنی رازن

پەیوەستە ژوەسلێ تەدمێنم کو سەراسەر
بشکوژ و تەلیسم و وەرەق و نەترک و بازن

سوببوحی و قودوسی و حورێن دبەهەشتێ
پەیوەستە شەبی قەدری لیقایاتە دخوازن

سونبول بسەماتێن و گولان پەردە دراندن
بشکفتنە ئال ئال و هشین بونەتەڕازن

جوبار درەوانن چەمەنان تەرح جوانن
مەستانە برەف رەف لکەناران سی و قازن

هەریەک بتەماشاگەهی حوسناتە ژهەرجا
تەشبیهی نیگاران بجەمالاتە دنازن

تیران لمەدەت دوست مەتێ سێنە هەدەف کر
نازان لمەکەت یاری، مەزاری و نیازن

میحرابی دو ئەبرو کو ژبالاتە خویابن
دەر سەجدەگەهی عیشق نیازی مە نەمازن

گەر حوسن و مەحەببەت بسەراپەردەیی جان بن
گەهـ شاهو گەدا، گەهـ بخوە مەحمود و ئەیازن

ئەڤ حورو پەریچیهرە بت ولاتی جەمالێ
دەر سورەتی تەحقیق (مەلا) عەینی مەجازن