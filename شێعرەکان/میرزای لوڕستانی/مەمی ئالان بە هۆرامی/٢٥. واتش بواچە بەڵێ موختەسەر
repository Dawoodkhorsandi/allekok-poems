شاعیر: میرزای لوڕستانی
کتێب: مەمی ئالان بە هۆرامی
سەرناو: واتش بواچە بەڵێ موختەسەر
لەبارەی شێعر: نووسین: کەماڵ ڕەحمانی

٦٣٠

واتش بواچە بەڵێ موختەسەر
نە ڕووی ڕاستی بە بێ دەردی سەر

٦٣١

ئاما و گۆفتار بەكر بێقەرار
وات ئەوڕۆ ئەمیر بەرشی و شكار

٦٣٢

بەھانەش سازا مەم گرتش ئارام
ناما وه‌شكار ئەمیری ئەنام

٦٣٣

وێش وست وە ئازار زویر و ماتەم
پەی ئێد كەرد چەنی زین یاوۆن وھەم

٦٣٤

ئەوڕۆ شای ئەمیر ئاما جە شكار
زین جە پۆشت مەم گرتە بێ قەرار

٦٣٥

جەو بۆنە جە ئامات نەخێزا وە پا
ھەردوو حازر بین نە دیوان شاه‌

٦٣٦

و ئەفسوون گەری ھەردووشان یەقین
حاڵی كەردشان قەرەتاج‌ئەلدین

٦٣٧

جەو پەی ئاتەش دا یانه‌و دیواخان
تا نەجات یابان نە جاگەی دیوان

٦٣٨

ئەر بە حەرف من نەداری بەقا
یە دەسماڵ زین مەندە بێ بجا

٦٣٩

ئەمیر جە بەكر شنەفت ئی خەبەر
دۆشنام دا وەنەش وات ئەی بەدگوھەر

٦٤٠

نایاب بەر نە چەم ڕووسیای بەدگۆ
مەم جە كۆ بیەن خاتوو زین جە كۆ

٦٤١

ڕۆیێ سەد دەسمال خاتوون عەزیز
مەدۆ و خەڵقان و ئەھل كەنیز

٦٤٢

ئەر جاری ھەنی باچی ئەی گوفتار
قەسەم و بێچوون دارای جەھاندار

٦٤٣

سەزاێت مەدۆن و سەزای زەحمەت
بواچانەوە تا ڕۆی قیامەت

٦٤٤

بە قار خێزیا بەكر بەدكار
شی وات و تفڵان پەی فاشی ئی كار

٦٤٥

مەده‌ون پەنەتان چەند خورمای شیرین
واچە مەم دیمان چەنی خاتووزین

٦٤٦

نە ھەر جا تفڵێ كە مەدا دیار
میاوا ولاش بەكر بێ قەرار

٦٤٧

خورما مەدا پێش تەعلیمش مەكەرد
تا گردین تفڵان جزیر تەمام كەرد

٦٤٨

ڕۆیێ سوار بی ئەمیر پەی شكار
دیش تفڵان ماچان نە كووچە و بازار

٦٤٩

نە سەرای دیوان ئەمیران جەم
مەم و زینمان دییەنان وھەم

٦٥٠

ئەمیر ئێد شنەفت بەر پێچا عنان
نە ڕەفت ئەو شكار ئاما و دیوان

٦٥١

تەڵەب كەرد بەكر واتش ئەی مەردوود
ئی كارە جە حەرف تۆ بیەن مەوجوود

٦٥٢

ئەنجامش یاوان بخەراب ئی كار
فكرێ لێش كەرە بكەرەش تەیار

٦٥٣

ھەم مەبۆ مەعلووم بداری یەقین
گۆفتاران وێت واتەی خاتووزین

٦٥٤

عەرز كەرد وخدمەت ئەمیری ئەنام
تەدبیرش ئێدەن بزانە تەمام

٦٥٥

دەعوەت بكەرە یاران چەنی مەم
بەعدەز نان وەردەن نەرد باوەر وجەم

٦٥٦

نە وەقت ئۆیین گەرمەی نەردبازی
مەبۆ تەسویرێ نە دڵ بسازی

٦٥٧

دوو سێ فەرد واچە و مەم و یارش
نە ڕووی ئستھزا بدۆ ئازارش