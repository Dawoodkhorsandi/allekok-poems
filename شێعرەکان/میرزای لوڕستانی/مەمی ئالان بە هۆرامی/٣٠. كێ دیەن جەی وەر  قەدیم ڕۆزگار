شاعیر: میرزای لوڕستانی
کتێب: مەمی ئالان بە هۆرامی
سەرناو: كێ دیەن جەی وەر  قەدیم ڕۆزگار
لەبارەی شێعر: نووسین: کەماڵ ڕەحمانی

٧٧٠

كێ دیەن جەی وەر  قەدیم ڕۆزگار
بەندی ببەندۆ بە وێنەی پەروار

٧٧١

حاڵا جە تەقسیر گونات ویەردم
جە مەودای ئەڵماس خەڵاست كەردم

٧٧٢

بەڵێ ئاگات بۆ جەی دماش وەنە
بە غەیرەز دوو نان مەدەرەش پەنە

٧٧٣

نعەم وات ئەمیر زندان بێقەرار
ڕوان بی لوا بەكر بێمەدار

٧٧٤

مۆنقەتع كەردن خۆراک خاتوون
مەم مودەتێ مەند زەبوون بی زەبوون

٧٧٥

ئنبار بە ئەمرێ بەنای بێھتەرین
بواچوون فەردێ جە قەرەتاجدین

٧٧٦

رۆیێ نشتە بێ میر زینەدین كار
ئاوەردش نە دڵ ئارەزووی شكار

٧٧٧

فەرما تا ئەسپش ئاوەردن دەردەم
ڕەوان بی ئەمیر چەنی خاس و جەم

٧٧٨

سە ڕۆ جە شكار ناما میر زیندین
نگاه‌ كەر و ئەمر بەنای بێھتەرین

٧٧٩

خاتوون نە ڕووی كۆشک  نشتە بێ غەمین
ناگاهـ پەیدا بی گەردێ جە زەمین

٧٨٠

دیار دا عەفۆ چەكۆ با بەنگین
ئەسپان مەتازان نە ڕووی سەرزەمین

٧٨١

زین كە واقف بی جە ئامای یاران
ئاواز كەرد یاران چابۆک سواران

٧٨٢

پەی چێش مەتازید ئەسپان نە ڕووی دوون
ئەمیر نە زندان زەبوونەن زەبوون

٧٨٣

نامووستان كەم مەردان سەروەر
ھەنی پەی مەردی نەوینان كەمەر

٧٨٤

یە چەندێ وەقتەن چەم نە ڕاتەنان
ڕووحش نە قەیران یەوم ئه‌لماتەنان

٧٨٥

دەریغا دەریغ پەی زەلیلی مەم
حەسرەت وا حەسرەت جەی زوڵم و ستەم

٧٨٦

بێداد ھەی بێداد جە ئی بێرایی
ھانا سەد ھانا جەی بێخۆدایی

٧٨٧

ئاخم پەرێ تۆ بێ قەوم و بێ فەرد
داخم پەرێ تۆ دڵ منای بێگەرد

٧٨٨

شەداد ئەی كارە و كەس نەكەردەن
بێ گۆناه‌ شایێ یاوۆ وه‌ مه‌رده‌ن

٧٨٩

یاران چون ئەژنین تەمام خیرە بین
فروود جە ئەسپان نامان و زەمین

٧٩٠

دەست كێشان و تێغ ھەریەک جە لایێ
ھەریەک بمەساف چوون ئەژدەھایێ

٧٩١

ئامان و قاپی ئەمیر بێ مەدار
واتشان ئەمیر شییەن و شكار

٧٩٢

پێچان عنانان سواران داو
شین وه‌ ڕووی بیروون بە تەعجیل و تاو

٧٩٣

مەگێلان نە ڕووی سەحرا و شتاو
ناگاهـ میر زینەدین دیار دا جە ڕاو

٧٩٤

ئەمیر چوون چەمش گنا و یاران
لەرزا وێنەی بید چوون بێقەراران

٧٩٥

ڕوو كەرد و بەكر چێشتەن تەدبیر
ئەمجار بە دەست یاران مەدین گیر

٧٩٦

ئاما و ڕازان بەكر جەو دۆما
چارەش ھەر ئێدەن ئێدەنان سەلڵا

٧٩٧

بە پای پیادە سەرلۆخت و عوریان
ببەندە شەمشێر چوون گەردەنكەشان