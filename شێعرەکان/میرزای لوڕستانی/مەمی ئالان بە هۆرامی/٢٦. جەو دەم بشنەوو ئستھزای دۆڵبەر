شاعیر: میرزای لوڕستانی
کتێب: مەمی ئالان بە هۆرامی
سەرناو: جەو دەم بشنەوو ئستھزای دۆڵبەر
لەبارەی شێعر: نووسین: کەماڵ ڕەحمانی

٦٥٨

جەو دەم بشنەوو ئستھزای دۆڵبەر
ئاگەدار نییەن جە خەیر و جە شەڕ

٦٥٩

ئەڵبەت حەرفێ بەد مەیۆش بە زبان
بە نام خاتوون ئەو نە ڕووی دیوان

٦٦٠

ھەروەقت مەعلووم بی جە میر و ئەعیان
حەرامزادەنان جە قاپیی شاھان

٦٦١

جەو دەم بفەرما داش نە ڕووی تێغ
لادێ جە كۆشتش مەكەرە  دەرێغ

٦٦٢

حەرفێ نەدارۆن پادشا و گەدا
ڕازشان نیەن  جە حەرف بەدڕاه‌

٦٦٣

ئەمیر چوون شنەفت دەعوەت كەرد  یاران
بە ئەمر قودرەت یاوان بە دیوان

٦٦٤

وەقت شام ئاما سۆفرە ئاوەردن
شەھد و مەتعوومات تەناوۆل كەردن

٦٦٥

نە وەقت ئامای قەلیان و قاوە
میر زینەدین دەمێ ، دیا و لاوە

٦٦٦

فەرموود تەخت و نەرد باوەران و جەم
ئارەزووم نەردەن ئارۆ چەنی مەم

٦٦٧

ئاوەردن تەختە نیان وه‌ زەمین
داشان قەرار دان نە خانەی ڕەنگین

٦٦٨

دوو سێ مەراتب شانان داش نەرد
ئەمیر وات و مەم بواچە یەک فەرد

٦٦٩

وات نمەزانوون چێش واچوو ئەمیر
بویەر جە گونام بێ عوزر و تەقسیر

٦٧٠

ئەمیر وات ئیمڕۆ دینان  یار مەم
وێنەی عەجووزان باڵاش بیەن خەم

٦٧١

گۆشش وێنەی مووش سووراخ دیوار
كەریه‌ ئه‌لمەنزەر غەلیز و مردار

٦٧٢

جەو دەم خاتووزین مەگێلا شەڕاب
مەم چون خاتوون دی جەرگش بی كەباب

٦٧٣

ڕوو كەرد و ئەمیر بە سەد قار و قین
واتش ئەی ئەمیر نادرەی گوزین

٦٧٤

یارم خاتووزین دۆخت ئەمیران
ئەمیر ئاودەل گوزیدەی شێران

٦٧٥

ھامشیرەی ئەمیر زیندین مووانان
حەسرەتمەندشەن شاھان جەھان

٦٧٦

تاج‌ئەلدین ئەژنی ڕوو كەرد و ئەمیر
واتش مەواچە حەرف ناگوزیر

٦٧٧

یە چێش مەواچی مەر ھۆشت نیەن
ھۆش و فكر و فام جە لات بەرشیەن

٦٧٨

ئاما بە زۆبان ئەمیری ئەنام
زووانم غەڵەت ئاوەرد ئی كەلام

٦٧٩

ئامام بواچوون و مەلەک ڕیحان
یا خاتوون ئەستی نە شای پەریان

٦٨٠

لەنگ بی زۆبانم مەندم بێ زۆبان
ئاوەردم ئسم خاتوون زەمان

٦٨١

ئەمیر چوون شنەفت فەرما بێقەرار
دەر سات جە دیوان بكۆشیش بزار

٦٨٢

تاج‌ئەلدین خێزا دەست دا و خەنجەر
قەسەم بۆ بە زات پادشای ئەكبەر

٦٨٣

ھەركەس بەرخێزۆ جە قەسر جامڕێز
خەڵاسیش نییەن جە ئەڵماس تێز

٦٨٤

عەفۆ بەرئاما تۆندی كەرد نە كار
گرتە بێ بە دەست تێغ زەھرئابدار

٦٨٥

ھەر كەس ئارەزووی كۆشتەی مەمێ

جوربتدا و بە عه‌له‌یهئه‌سه‌لامر كەرۆ
بیللاه‌ بە دەستم سزا ماوەرۆ