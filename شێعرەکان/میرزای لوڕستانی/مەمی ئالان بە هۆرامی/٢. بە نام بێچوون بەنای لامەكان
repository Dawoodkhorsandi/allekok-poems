شاعیر: میرزای لوڕستانی
کتێب: مەمی ئالان بە هۆرامی
سەرناو: بە نام بێچوون بەنای لامەكان
لەبارەی شێعر: نووسین: کەماڵ ڕەحمانی

بسم اللە الرحمن الرحیم

١

بە نام بێچوون بەنای لامەكان 
نگەدارەندەی زەمین و زەمان

٢

واحد و ئەحەد فەرد و فریاد ڕەس
ڕاحم و ڕەحیم پەی بێكەسان كەس

٣

پادشای قەییۆم واحد و مۆتڵەق
نگەدارەندەی چەرخ  مۆعەلەق

٤

ڕزق دەھەندەی  وەحشی و موور ومار
پادشای بێ عەیب واحدولقەھار

٥

بە غەیرەز ئەو شا كەس نیەن شاھان
شاهـ  ھەر ئەو شاھەن نە ھەردوو جەھان

٦

زاهر و باتن لامەکان ماوان
سۆنعش بێ شێوەن زاتش فراوان

٧

ئەر وەسف زاتش مەکەروو ئزهار
تەمام نمەبۆ نە شەرح تۆمار

٨

ئومێدم ئیدەن پادشای ئەعزەم
بە ئەلتاف وێت بداریم و چەم 

٩

دەور ڕەستاخێز ئاخرزەمان بۆ
مەخلووقات تەمام ناڵه‌ئەمان بۆ

١٠

ببەخشیم بە ناز مستەفای مۆرسەل
نیازم ئیدەن بەنای لەم یەزەل

١١

گەر چ کەرده‌ نان ستەمان بەر خوێش
بوویەر جە کردار ئی بەندەی دڵرێش

١٢

چوون ئەندێشەم هەن جە دەریای جوودت
دۆڵبەندەن بە ئان نەقش عهوودت 

١٣

بە مەحز لۆتفت ئومێدەوارم
وێت فەرموودەنی  ئامۆرزەگارم

١٤

غەرق جە قەباحات موتەهێم جە زەنب
(اغفرلی اغفر یا غافرالذنب)