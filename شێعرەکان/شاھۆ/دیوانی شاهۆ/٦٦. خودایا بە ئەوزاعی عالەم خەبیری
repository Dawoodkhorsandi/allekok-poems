شاعیر: شاھۆ
کتێب: دیوانی شاهۆ
سەرناو: خودایا بە ئەوزاعی عالەم خەبیری

خودایە بە ئەوزاعی عالەم خەبیری
بە ڕەفتاری ئەولادی ئادەم بەسیری

لە سەد دەی تەقالا ئەدەن بۆ سەلامەت
ئەوەی کەی خراپە چ جوان و چ پیری

نیھادیان لە خۆت ئاشکرایە چییە
کە عالم بە ئەسراری ما في الضَميری

بەڕاستی بەڵان بۆ عوموومی بەشەر
چ شەرقی، چ غەربی، چ ژووری، چ ژێری

ئەبینی بە کۆمەڵ لە دین دەر دەچن
بەبێ شەرم و تەقیە غەنی و فەقیری

پەنامان بە خۆتە کە ھەر خۆتی تەنیا
بە تەدمیری زیندیق و مولحید قەدیری