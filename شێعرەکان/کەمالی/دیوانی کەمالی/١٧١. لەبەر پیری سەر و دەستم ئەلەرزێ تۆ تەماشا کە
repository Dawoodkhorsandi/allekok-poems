شاعیر: کەمالی
کتێب: دیوانی کەمالی
سەرناو: لەبەر پیری سەر و دەستم ئەلەرزێ تۆ تەماشا کە

لەبەر پیری سەر و دەستم ئەلەرزێ تۆ تەماشا کە
فەلەک پێکی شەرابی ناب ئەداتە دەستم ئێستاکە

هەموو مەستی عەرەق بوون خەڵکی جاران سەیر ئەکەم ئەمڕۆ
بە جارێ گێژی نەشئەی بەنگ و یا ئەفیوون و تریاکە

شتی سەیری وەهام لەم بەینەدا دیوە کە بۆ عیبرەت
بە کێری کەر لە پشتی کیسەڵێ بینووسمەوە چاکە

دەخیلم لافی عەقڵ و مەعرفەت قەت لێ نەدەیت ئامان
زەمانە عاقڵ و دانا کوژە خۆت شێت و شەیدا کە