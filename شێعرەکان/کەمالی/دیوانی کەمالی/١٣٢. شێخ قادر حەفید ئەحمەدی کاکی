شاعیر: کەمالی
کتێب: دیوانی کەمالی
سەرناو: شێخ قادر حەفید ئەحمەدی کاکی
لەبارەی شێعر: بۆ کۆچی دوایی «شێخ قادر حەفید»

شێخ قادر حەفید ئەحمەدی کاکی
بە لوتف و سەخا و بە دڵی پاکی

لە ناو عالەما یەکجار مەشهوور بوو
جەبینی پاکی پڕ شەوقی نوور بوو

زۆر زوو کۆچی کرد داخی بە جەرگم
بە منی نیشان دا ئاکامی مەرگم

تەئریخی کۆچی و شوێن و مەسکەنی
لە شێخ مەحموودم پرسی پێکەنی

وتم نازانم زوو بۆ بەهەشت چوو
پێیان وتم أ. غەرقی ڕەحمەت بوو