شاعیر: کەمالی
کتێب: دیوانی کەمالی
سەرناو: لەسەر ڕۆژی جەبینت لادە سا تو بی خوا پەرچەم

لەسەر ڕۆژی جەبینت لادە سا تو بی خوا پەرچەم
مەهێڵە هەر وەکوو شەو ڕۆژی عاشق ڕەش بکا پەرچەم

ئەگەرچی لایەقی ئەو ڕووتبەیە نیم گیانی شیرینم
کەرەم کە، با شەوێک تەوقی ملی من بێ دەبا پەرچەم

بە جارێ ڕۆژی ئیمانم بە ژەنگی کوفر ئەبێ تەبدیل
ئەگەر ئەو یاری دڵ ئازارە بێتو دەربخا پەرچەم

شکەنج و پێچ و تابی مەسکەنی دڵمە دەخیلت بم
ئەپچڕێ بەندی جەرگم پێی بڵێ با بانەدا پەرچەم

ئەکەم تەخسیری موڵکی هیند ئەگەر ئەو دلبەرە ڕۆژێ
بخاتە سەر سەرم وەک سێبەری باڵی هوما پەرچەم