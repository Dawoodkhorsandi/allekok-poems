شاعیر: کەمالی
کتێب: دیوانی کەمالی
سەرناو: جیهان ئاشە زەمین و ئاسمانیش هەردوو بەرداشە

جیهان ئاشە زەمین و ئاسمانیش هەردوو بەرداشە
ئەمانهاڕێت بە وێنەی دانە وێڵە ئاخر ئەم ئاشە

نیهایەت چونکە مەرگە جوملە ناز و نیعمەتی دنیا
لە دەمما هێندە بێ تامە لە لای من چەشنی کاماشە

کڵاوی سەخریجننە عەیب و نوقسانی ئەکا پەنهان
بەراستی ماڵی دنیا و پارە بۆ دنیا ودین باشە

مەحاڵە دیارە ناشاڕێتەوە شەوقی چرا فانۆس
گڕی عەشقیش لە دڵدا دائیمە هەر ئاشکرا و فاشە

تەماشای شەوکەت و جاه و جەلالی حوسن و جوانیی کە
لەبەر دەرگای ئەیازا پادشاهی غەزنە فەڕاشە

وەها حاڵی نەبیت جەولانگەهی هەر ئاسمانە و بەس
نشیمەنگاهی تەیری ڕۆحی عاشق عەرشی ئەعلاشە

ئیرادەی خوایە هەندێ ساکینی مزگەوتە هەندێ دێر
کەمالی بێ نەواش گیان و دڵی هەروا لە وەششاشە