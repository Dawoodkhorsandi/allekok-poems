شاعیر: کەمالی
کتێب: دیوانی کەمالی
سەرناو: زەمانێ وەسڵی یارە سەد شوکور ڕۆیی خەمی دووری

زەمانێ وەسڵی یارە سەد شوکور ڕۆیی خەمی دووری
دەتێکە ساقی پێکێ با بەسەرچێ ڕەنجی مەهجووری

ڕەیاحین و وەنەوشەی مێرغوزار دێنێتەوە بیرم
خەتی نەوڕەستە ڕوویی دلبەرانی شۆخی ئاسووری

لە خەڵوەت دەربچۆ زاهید تەماشای سەنعەتی هەق کە
چییە ئەی زاهیدی غافڵ! لەبەر چی شێت و مەغرووری

ئەڵێن ساقی مەزەی ماجی دەم و لێوی شەکەربارە
کەمالی فرسەتە زوو تۆبەکەت بشکێنە مەغرووری