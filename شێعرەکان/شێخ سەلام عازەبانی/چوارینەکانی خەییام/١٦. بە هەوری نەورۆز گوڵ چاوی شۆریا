شاعیر: شێخ سەلام عازەبانی
کتێب: چوارینەکانی خەییام
سەرناو: بە هەوری نەورۆز گوڵ چاوی شۆریا
لەبارەی شێعر: نووسین: کەماڵ ڕەحمانی

بە هەوری نەورۆز گوڵ چاوی شۆریا
تۆ و پیاڵە و شەڕاب، دامێنی چیا
ئیمڕۆ تێر سەیری سەوزەگیا بکە
سبحەی لە خاکت سەوز ئەبێ گیا
«چوارینەکانی خەییام، وەرگێڕاوی: شێخ سەلام.»

کە هەوری نەورۆز ڕووی گوڵی تەر کرد
بە عەزمی بادە هەڵسە دەست‌وبرد
ئەم سەوزە گیایەی سەیرانگای تۆیە
سبەی لە خاکی تۆ ئەڕوێ ورد ورد
«چوارینەکانی خەییام، وەرگێڕاوی: مامۆستا گۆران.»

چۆن هەوری نەورۆز گوڵاڵە ئەشوا
تۆش پەژارەی دڵ بە مەی بشۆ وا
ئەم لالەزارەی سەیرانگای تۆیە
سبەی ئەبینی لە خاکت ڕوا
«چوارینەکانی خەییام، وەرگێڕانی: ئەحمەدی شاڵی»

چون ابر به نوروز رخ لاله بشست
برخیز و به جام باده کن عزم درست
کاین سبزه که امروز تماشاگه توست
فردا همه از خاک تو برخواهد رست
«خیام»