شاعیر: مینە جاف
کتێب: دیوانی مینە جاف
سەرناو: ئیقباڵم جاهم گەورەم سالارم
لەبارەی شێعر: بۆ کەریم بەگ (باوکی)

ئیقباڵم، جاهم، گەورەم، سالارم
بینایی دیدە و سووریی ڕۆخسارم

لە پاش داخوازی دەوام و جاهت
تکای سەر بەرزی و بەرزیی پەناهت

هیوام هەس لە لای داداری داوەر
بە تەندروستی سەرگەورەی کیشوەر

بە خۆشی دڵ و بە زەوق و شادی
بە کەیف و فەرەح، دڵ بە ئازادی

بدات دەوامت تا مانگ و خۆر بێ
جێت تەختی شاهی و سەر بە ئەفسەر بێ

ئێمەیش لە شوعلەی نەجم ئیقباڵت
بە خۆشی و ئەدای ئەمڕۆ ئامالت

موراد حاسڵ و خۆش بەخت و شاد بین
بێ پەروا و بێ خۆف حوڕڕ و ئازاد بین