شاعیر: مینە جاف
کتێب: دیوانی مینە جاف
سەرناو: شەوی سێشەممە سەعات سێیی شەو
لەبارەی شێعر: هۆشیاری خالد بەگ

شەوی سێشەممە سەعات سێیی شەو
دڵ بێخەم و تەم چاو لە شیرین خەو

موژدە دەرێ هات کردمی بێدار
دڵشادی کردم بە بۆنی هۆشیار

بە خۆشی و نەشات بە مێژووزانێ
وتم تو خودا مێژووی بۆ دانێ

وتی بە کۆچی بە مێژۆو ئەڵێم
برا هۆشیاری خالدی بەگێکەم

هەم بە میلادیش مێژوو بۆ جووت بوو
شەوی سێشەممەی سەعات شەش و نیو