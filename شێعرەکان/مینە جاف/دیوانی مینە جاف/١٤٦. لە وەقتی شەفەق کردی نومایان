شاعیر: مینە جاف
کتێب: دیوانی مینە جاف
سەرناو: لە وەقتی شەفەق کردی نومایان
لەبارەی شێعر: لەدایکبوونی حەسەنی کەریم بەگ

لە وەقتی شەفەق کردی نومایان
لە خەزنەی لوتفی کەرەم فراوان

کردی بە کەرەم دارای دادار
حەسەن وە وێنەی گەوهەری شاوار

چونکە بە شێوە و بەڕوو حەسەن بوو
بە ئارا ناوی حەسەن پەسەن بوو

بە شوکر و شادی کرا گوێزەبان
من بۆ تەئریخی تێکۆشام بە گیان

گەلێ مائیل بووم چوومە لای پیرێ
چ پیرێ، دانا و وریا و دەسگیرێ

وتی بۆ تەئریخ مەبە بێ دەماغ
ئاوە و سومبلە و بەصولە و گوڵباغ