شاعیر: مینە جاف
کتێب: دیوانی مینە جاف
سەرناو: بە غەمزەی چاوەکانت خوێنی منی بێچارە مەڕێژێنە

بە غەمزەی چاوەکانت خوێنی منی بێچارە مەڕێژێنە
بە خوێنم تینوون خوێنم بە ئەو خوێنخوارە مەڕێژێنە

بە شوعلەی نووری ڕووت نییە دڵ تو بی خوا دولبەر
فەڕەنگی تیپی برژانگت ئە ناو ئەم شارە مەڕژێنە

بە بێ سووچ کەس نەکوژراوە ئەمن جورمم چییە جانا
بە ناحەق مەمکوژە ئەم ئاوە تۆ ئەم جارە مەڕێژێنە

قیامەت هەڵ ئەسێ گەر هەوری پەرچەم دا بپۆشی ڕووت
عەزیزم زوڵفی سەر خورشیدی ئەو ڕۆخسارە مەڕژێنە

نگارا مەیکەرۆ ئەو پەلکە هۆناوەت دەخیلت بم
گەلی دیوانە تۆ و هەردە و کۆسارە مەڕژێنە

بە ئاهی سەرد و ئاوی چاوی من بۆ باغی عومری تۆ
بە مەنعم تۆ لە ماچت ئاگر ئەو گوڵزارە مەڕژێنە

جەفا بۆ تۆ وەفا بۆ دوژمن و ئەغیارە سا مینە
ئیتر قەهری سکی خوێنین لە لای ئەو یارە مەڕژێنە