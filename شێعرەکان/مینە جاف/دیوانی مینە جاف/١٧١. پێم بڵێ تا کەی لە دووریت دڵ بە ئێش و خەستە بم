شاعیر: مینە جاف
کتێب: دیوانی مینە جاف
سەرناو: پێم بڵێ تا کەی لە دووریت دڵ بە ئێش و خەستە بم

پێم بڵێ تا کەی لە دووریت دڵ بە ئێش و خەستە بم
چاو بە خوێن و سینە ڕێش و وا بریندار جەستە بم

تاکوو کەی جەرگم بریندار بێ بە شین و ناڵەوە
هەر لەسەر تاکوو قەدەم من زەهری ماران گەستە بم

چاوەکەم تۆ بی و خوا وەک قاتڵان تا کەی ئەمن
بەو شکەنجەی پەرچەمی خاوت ئەبێ پا بەستە بم

تۆ بڵێی خوا لێت قبووڵ کا ئەم هەموو جەور و جەفا
خوڕەم و دڵخۆش ڕەقیب و من زەدەی ئەو شەستە بم

سا تەرەححوم کە بە حاڵم تو جوانیت دولبەرا
با بە وەسڵی قامەتت ساتێ لە دەس غەم ڕەستە بم

بۆچ ڕەقیب وەک سەگ نەناڵێ کەعبە کەچ نابێ ئەگەر
دەفعەێکیش من لە سایەی پەرچەمی پڕ دەستەبم

کەیف و شەوقی شەهریاری چۆن ئەبێ بەو عوشرەتە
جورعە نۆشی شەهدی ماچی ڕوومەتی بەرجەستەبم

چی ئەبێ گەر مەرحەمەت کەی دولبەرا ماچێ بە من
مینە ئاسا با زەمانێ من بە تۆ پەیوەستەبم