شاعیر: مینە جاف
کتێب: دیوانی مینە جاف
سەرناو: شەوێ نوورین وەکوو بەختی سەعیدان
لەبارەی شێعر: بارامی ڕەزابەگ

شەوێ نوورین وەکوو بەختی سەعیدان
بە شەوق و شوعلە نوورین، پاکی دەوران

بە سروەی بای نەسیم ئەو شەو سەراسەر
موعەتتەر بوو بە عەتری میسک و عەمبەر

شەوی جومعە شەوی بەرز و شەرەفدار
کراوە قاپییی بەخشینی دادار

لە خەزنەی زاتی حەق کریا کەریمێ
کوڕێ نەک کوڕ بڵێ دوڕڕی یەتیمێ

لە دوای خۆشی و ئەدایی شوکری یەزدان
بە کوردی ناونرا بارامی کوردان

موئەڕڕیخ کردی تاریخی موبارەک
بە هود و ئیقرەء و شەمس و تەبارەک