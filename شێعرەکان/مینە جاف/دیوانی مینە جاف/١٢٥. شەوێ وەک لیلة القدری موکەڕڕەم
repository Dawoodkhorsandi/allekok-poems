شاعیر: مینە جاف
کتێب: دیوانی مینە جاف
سەرناو: شەوێ وەک لیلة القدری موکەڕڕەم
لەبارەی شێعر: لەدایکبوونی فەتاحی کەریم بەگ

شەوێ وەک لیلة القدری موکەڕڕەم
مونەووەر بوو هەموو ئەقتاری عالەم

بە جەوزا موشتەری ئەیدا ئیشارەت
شەوێکە پڕ سەفا و کەیف و بەشارەت

کەرەم کریا بە گەنجینەی کەرەم کار
فەتاح ئەو شەو بە بەخت و تالعی یار

بە مێژووی دای نیا تاریخسەنجێ
هەزار و سێسەد و پەنجا و پێنجێ