شاعیر: مینە جاف
کتێب: دیوانی مینە جاف
سەرناو: ئەی خوا تو خوا بە لوتفت چاری کاری من بکە

ئەی خوا تو خوا بە لوتفت چاری کاری من بکە
مەڵهەمی ڕەحمەت ئە زامی جەرگی زاری من بکە

عاجز و غەمگین و بێ کەس دەس بە ئەژنۆ قۆڕ بە سەر
بێ دەر و بێ مەلجەئم، یا ڕەببی چاری من بکە

ڕێگە بۆ هیچ کوێ نییە هەرچی دەرە بەسراوە لێم
تۆ دەوایی دەردەکەم، پەروەردگاریی من بکە

وشکە گوڵزاری نیشات و مەزرەعەی ژینم خوا
تۆ بە هەوری لوتفەکەت ڕەحمێ بە زاریی من بکە