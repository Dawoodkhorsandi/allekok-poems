شاعیر: مینە جاف
کتێب: دیوانی مینە جاف
سەرناو: ها بە جارێ کاولی کرد چەرخی بەد گەردش بە قین
لەبارەی شێعر: مەرسیەی حاجی برایم بەگ

ها بە جارێ کاولی کرد چەرخی بەد گەردش بە قین
مەرجەعی زومرەی فەقیر و جێی هەتیو و موتتەقین

داخرا دەروازەیی قەسری هیوایی بێ نەوا
لابرا سوفرەی فەقیران تێکچوو ماوای سالکین

کوا ئەمیری وەک برایم بەگ لە سەردارانی جاف
غازی و حاجی و ئەمیر و عالم و عالی و مەتین

بەینی بەینەڵڵا هەقە هاتف کە بانگی ئەو بکا
هذه جنات عدن فادخلوها خالدین

چونکە لایق بوو بە ڕەحمی زاتی یەزدان ڕۆحی ئەو
کاکە (فاغفر بوو) بە تەئریخی ئەمیری پیری دین