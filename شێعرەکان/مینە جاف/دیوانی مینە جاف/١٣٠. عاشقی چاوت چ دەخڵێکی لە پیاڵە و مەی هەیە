شاعیر: مینە جاف
کتێب: دیوانی مینە جاف
سەرناو: عاشقی چاوت چ دەخڵێکی لە پیاڵە و مەی هەیە

عاشقی چاوت چ دەخڵێکی لە پیاڵە و مەی هەیە
چاوەکەم چون خۆی هەمیشە سەرخۆشی بادە و مەیە

پێکیاوی تیری غەمزەت چی لە ساز و نەی ئەکا
بۆ چی ناڵەی جەرگی زاری پڕتەب و تاو و نەیە

کوشتەیی ڕوخساری ئاڵت نایەوێ باغ و بەهار
چونکی جانا هەر لە سەیری ئەشرەفی و گول غونچەیە

ئەو کەسەی شەیدایی باغچە و سینە و باڵای تۆ بێ
چی لە یادی سەرو و توبا و عەرعەر و سێو و بەیە

مائیلی خاڵی فەتای سوچی لێوە ئاڵەکەت
گیانە موستەغنی لە سەیری مێرغوزار و لالەیە

تۆڕی داوی زوڵفی خاوت ئاڵیا مل هەر کەسێ
کەی لە یادی زوڵفی شەوبۆ و سونبول و ڕێحانەیە

ئەو دەمەی تێتە ئە ناز و جیلوەو و عیشوە و نیگا
سەد هەزار وەک مینە شەیدا و لێوەو و دێوانەیە