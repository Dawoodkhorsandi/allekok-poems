شاعیر: شێخ محەممەدی حیلمی
کتێب: دیوانی شێخ محەممەدی حیلمی
سەرناو: سوورە وەک مەیموون ناو چاوی چرچە

سوورە وەک مەیموون ناو چاوی چرچە
لە سەما کردن عەینی وەک ورچە

سەر خڕ، گوێ قەوی، زمان شەق و شڕ
خۆی خڕ هەڵاڵە، عەینی وەکوو تڕ

بە دەم شیعرەوە کە دێتە سەما
مەیموون لە چاویا بێ شەرمە و حەیا

بە جرت و فرتی جەهالەتەوە
گوێی هونەر لە دەست کەر ئەباتەوە

جێ کونی نییە بە چاویا دیارە
لە کەیوان بۆیان بڕی ئەمجارە