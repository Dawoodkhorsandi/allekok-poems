شاعیر: شێخ محەممەدی حیلمی
کتێب: دیوانی شێخ محەممەدی حیلمی
سەرناو: ماکەر ئەزانم تۆش دەردەداری
لەبارەی شێعر: بە یادی شیعری عەلی کەمال باپیر «ئەی مانگ ئەزانم تۆش دەردەداری»

ماکەر ئەزانم تۆش دەردەداری
تۆش بە وێنەی من ئەکەی زاری

تۆ شێت و شەیدای  - - - - -
سرەوتت نییە هەتا بەیانی

بەڵام تۆ وەک من عەیبت بۆ نییە
 - - - - دوورە دەستت نییە

لە دەر و دەشت سەوزە گیای بەهار
قاتی کەر نییە زۆرە و بێ شومار

هەر چویتە دەر بە بۆنەی لەوەڕ
دێن بە دەورتا کەر بە زەڕەزەڕ

بە تێری ئەمجا ئەچێتە ماڵۆ
فەوچەی بۆ ئەکەی هەر لە پاڵۆ

هەر من عاشقی مەە جەبینێکم
عاشق بە باڵای نازەنینێکم