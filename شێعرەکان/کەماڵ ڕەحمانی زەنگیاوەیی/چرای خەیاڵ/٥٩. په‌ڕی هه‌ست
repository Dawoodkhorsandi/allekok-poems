شاعیر: کەماڵ ڕەحمانی زەنگیاوەیی
کتێب: چرای خەیاڵ
سەرناو: په‌ڕی هه‌ست
لەبارەی شێعر: ٨٣/٠١/١٣ زه‌نگیاوێ

دانیشی له‌ دم چۆمێ
ئه‌و به‌ر که‌نداڵ و دار بێ
وه‌ک ئاوێنه‌ وێنه‌یان
ده‌ناویدا دیار بـێ

چه‌ل‌چه‌ل سه‌رت هه‌ڵبڕی
بۆ ئاسمانی شین و جوان
به‌م جۆره‌ زۆر و ده‌رکه‌ی
ده‌رد و سۆمایی چاوان

شنه‌ی ده‌نگی مه‌لان بێ
بلاوێنێ گه‌ڵای گوێ
به نیشتن و فڕینیان
په‌ڕی هـه‌ستت ببزوێ

هه‌ر له‌ وه‌رزی به‌هاره‌
به‌ بای باڵی په‌پووله‌
په‌ڕی ناسکی هه‌ستت
دێته‌ له‌رین و جووڵه‌