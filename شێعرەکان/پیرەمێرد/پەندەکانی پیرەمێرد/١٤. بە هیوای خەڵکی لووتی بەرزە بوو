شاعیر: پیرەمێرد
کتێب: پەندەکانی پیرەمێرد
سەرناو: بە هیوای خەڵکی لووتی بەرزە بوو
لەبارەی شێعر: پەندەکانی پیرەمێرد، ڕۆژنامه‌ی ژیان، ژماره‌ ٣٧٠.ئامادەکردن: کەماڵ ڕەحمانی

بە هیوای خەڵکی لووتی بەرزە بوو
لە باران ڕای کرد تووشی تەرزە بوو

وتی: چەفتاڵی وا مەڵڵا ڕمیا
وتی: مەیێژە، نمازت بڕیا

سێیەمین وتی: هەر خۆم خاسم کرد
نمازیان بڕیا دەنگم لێ نەکرد

جوولەکە ساڵێ هامان ئەکوژن
زۆردار هەر ڕۆژێ خوێنێ ئەمژن

بە جوانی سووتا دەنکە هەنارێ
بەخت ڕووی کردە دیگونە چارێ

سیاسەت‌بازیی دەردێکی وایە
بۆ دەوڵەمەندیش هەر بێ دەوایە

بۆیە گێرۆدەن هێندێ بەو داوە
کوێر هەتا ئەمرێ بە هیوای چاوە

هیچ شارێ خۆشیی ئەم شارەی نییە
بەڵام ڕەشەبا بوارەی نییە

چەندم پێخۆشە لە سای دەوەنێ
دانیشم و ژن،  مەشکە بژەنێ

با سەد تەیارە و بۆمبا بە جوێ بێ
من تەنها شڵقەی مەشکەم لە گوێ بێ