شاعیر: پیرەمێرد
کتێب: بەشی بۆنەکان
سەرناو: بۆ کۆچی مه‌لا ئه‌فه‌ندی هه‌ولێر (مه‌لا گچکه)
لەبارەی شێعر: دیوانی پیره‌مێرد، پیداچوونه‌وه‌ی: ئومێد ئاشنا، به‌رگی یه‌که‌م، لا‌په‌ڕه‌ ٣٥٩و٣٦٠. - دیوانی پیره‌مێرد، پیداچوونه‌وه‌ی: محه‌ممه‌د ڕه‌سوول (هاوار)، لا‌په‌ڕه‌ ٣٢٥. - نووسین: کەماڵ ڕەحمانی

ئایینی ئیسلام دەری خستووە
دوای مردن گیانی وەلی زیندووە

وه‌لی سیفاتی خودای تێدایه
نائبی نه‌بی و له به‌ند ڕه‌هایه

به هیدایه‌تی خودا مه‌حفووزه
نه‌بی مه‌عسوومه، وه‌لی مه‌حفووزه

سیفەتی پایەیی وەلێتی سیانە
عیلم و ئەدەب و زیکری سوبحانە

جگه له‌وه‌ی ئه‌و، بابی هه‌ژار بوو
چاکه و به‌خشنده‌ی هه‌زار هه‌زار بوو

نیوشیعری دوایی ته‌ئریخی خشته
«مه‌دره‌سه‌ی مه‌لای هه‌ولێر به‌هه‌شته» [١] 

١. به حیسابی ئه‌بجه‌د ئه‌کاته ١٣٦١ کۆچی مانگی که ساڵی مردنی مه‌لا گچکه‌یه