شاعیر: زێوەر
کتێب: دیوانی زێوەر
سەرناو: دڵی من دەرحەقی تۆ هێندە سافە

دڵی من دەرحەقی تۆ هێندە سافە
وەکوو زاهید خەریکی ئیعتیکافە

مەکە باوەڕ بە قەولی دوشمنانم
قسەی دوشمن هەموو لاف و گەزافە

دوو زولفت مووبەموو هاتوون بەیەکدا
لەبۆ ئەم گەردنە تەوق و تەنافە

لەگەڵ وەسڵم بە تۆ بوو ڕۆحم ئەڕوا
وەکوو نوونی مثنی لای ئیزافە

وەرە زێوەر نەسیحەت بگرە گوێ خۆت
لە ئەم ڕێگایە لادە ڕێی خیلافە