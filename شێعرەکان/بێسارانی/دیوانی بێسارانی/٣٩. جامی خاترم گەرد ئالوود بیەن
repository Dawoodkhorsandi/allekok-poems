شاعیر: بێسارانی
کتێب: دیوانی بێسارانی
سەرناو: جامی خاترم گەرد ئالوود بیەن

جامی خاترم گەرد ئالوود بیەن
بازاڕی سەودام بە بێ سوود شیەن

سۆزی هەناسەم نمانا سەردی
گێڵا ڕەنگی باخ شادیم، بە زەردی

خەمی دنیای دوون جە نەزانیی وێم
هەر شەو سەد نەشتەر فێشتەر مەدۆ لێم

چندێ دڵ پەشێو ناڵەی شەوان بیم
جەلابەخشی دەرد، گشت بێ خەوان بیم

سەرمایەی دیدەم غەیر جە هوون نەبی
هیچ کارێم چەنی دنیای دوون نەبی

ئیسە بە وێنەی دنیا پەرەستان
دنیا پەرەستم بە هەزار دەستان