شاعیر: بێسارانی
کتێب: دیوانی بێسارانی
سەرناو: ستاریۆ مەبۆ وادەی سوب سەحەر

ستاریۆ مەبۆ وادەی سوب سەحەر
بەرمەیۆ جە بورج بەرزی کەڵەدەر

نوورش پەخش مەبۆ نەڕووی سەرزەمین
ڕەهنومان پەرێ دیندارانی دین

وەختێ کە دیدەم منمانۆ جەمین
مەکەرۆ تەیار، سوپای زەنگی و چین

ستارەی شەریف جەمین مایەی خوەر
چوون شەرم دارەن، سەرمەوزۆ نەوەر

کەسێو ستارەی سەحەر نەوسەندەن
فیداش بام عەجەب پایەبوڵەندەن