شاعیر: بێسارانی
کتێب: دیوانی بێسارانی
سەرناو: ئیمشەو جە خاودا زوڵف دێزێ دیم

ئیمشەو جە خاودا زوڵف دێزێ دیم 
چوون سیاماران سەراوێزێ دیم

شیام، هۆرم گرت من بە نەزانی
نمەز ئەو قاتڵ دەوای گەزانی

تیژتەر جە ئەڵماس قولابش سازا
یەک زەڕەی تەنم ناستش بە ئازا

ڕۆح جە تاویای زامی گیر و گاز
پەرێ ئاسایش ئاما وە پەرواز

واتش مەر بشوون، دوور گنوون لێشان
زامی گازی مار مەتاووو کێشان

ئەو دی هەم بەردش سەر نە دەهانم
ڕا گیر بی، پەرێ ڕۆحی ڕوانم

ئەو جە ئێشی زام هایلەی قاتڵ
وێش جە پەروازی ئەو کەردەن باتڵ

بەی گشت زامەوە شی وەتەنم دا
بە تەنی پڕ دەرد، خەم وەتەنم دا