شاعیر: بێسارانی
کتێب: دیوانی بێسارانی
سەرناو: ئارۆ ڕاگەم کەفت شیم وە چەمەن دا

ئارۆ ڕاگەم کەفت شیم وە چەمەن دا
دیم بوڵبوڵ نە سەحن باخی گوڵشەن دا

مەدۆ وەسەردا پەی ئەندووهی دڵ
ماچۆ کوون ڕەونەق بازاڕی بوڵبوڵ؟

جە جەستەی پەشێو، ئەو پەشێو جەستە
منیچ جە هیجران تەمام بیم خەستە

دەردی دووریی، وەنەم دێویان
شادیم، جە شیوەن بوڵبوڵ شێویان

ئەسرینان سەردان جە دەروونەوە
موژەم دان بە دام دەریای هوونەوە