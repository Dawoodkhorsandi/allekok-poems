شاعیر: بێسارانی
کتێب: دیوانی بێسارانی
سەرناو: شەوێ شەریفتەر جە سوبحی نەورۆز

شەوێ شەریفتەر جە سوبحی نەورۆز
ڕەوشەنتەر جە زوڵف، ماهی دڵ ئەفرۆز

ئاسمانان یەک یەک پرشنگ مەشانان
مەلەکان جە عەرش لاحول مەوانان

هەر جە وادەی شام، تا وە سوب سەڵات
بوڵبوڵ مەوانا بانگی یا حی وات

ستارە جە بورج بە جەولان کەری
زوهرە موقابیل بورجی موشتەری

دڵ وە مەیل یار شیرین تەدارەک
هەوا فەرەح بەخش، ساعەت موبارەک

دڵ بەندی زنجیر زوڵفی گرنج بی
دوو لەب میوەچین نارنج نارنج بی

درێغا ئەو شەو تا وە سوب سەحەر
لەب وە بانی لەب تا یوم المحشر