شاعیر: مەلا مارف کۆکەیی
کتێب: دیوانی مەلا مارف کۆکەیی
سەرناو: ئافەرین، یاشاسن، ئەی میرزا کەریمی شاتری
لەبارەی شێعر: نووسین: کەماڵ ڕەحمانی

ئافەرین، یاشاسن، ئەی میرزا کەریمی شاتری
ئیفتیخاری خانەدان و دوودمانی تاجری

مەئخەزی ئیسمت سەبەب بوو ناتیقەی هێنامەکار
وەرنە عەزمم کرد بوو لادەم لە خەتتی شاعیری

فەخرە بۆ ئەربابی هیممەت گەر بە یادی نێوی تۆ
لێبدەن شام و سەحەرگاهان لە تەپڵی نادری

نێوی تۆ بۆ غەیری تۆ چونکە وەک زەهر و سەمە
حەیف و زوڵمە گەر نەنووسم تۆ لەوان باڵاتری

با کەریمانی مەجازی پڕ بکەن بۆ ئیمتیاز
گوێ لە حەڵقەی بەندەگی، گەردن لە تەوقی چاکری

قافیەی شیعر و غەزەل، وەک هیممەتی دەستی کەریم
واسیعە؛ ئەمما تەبیعەت کەوتە ڕوتبەی قاسری