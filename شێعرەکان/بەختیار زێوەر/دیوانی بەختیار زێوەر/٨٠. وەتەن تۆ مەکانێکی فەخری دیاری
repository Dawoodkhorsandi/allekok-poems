شاعیر: بەختیار زێوەر
کتێب: دیوانی بەختیار زێوەر
سەرناو: وەتەن تۆ مەکانێکی فەخری دیاری

وەتەن تۆ مەکانێکی فەخری دیاری
وەتەن تۆ نیگارێکی سەرمایەداری

وەتەن تۆ گوڵێکی ئەنیسجی حەیاتم
وەتەن تۆ نیشانی بێ قەراری

وەتەن تۆ نەمامی لە باغی جیهانا
وەتەن تۆ ئەمیرێکی دار و دیاری

وەتەن تۆ ئومێدی هەموو لاوی کوردی
وەتەن تۆ مەقامێکی فەزڵ و شیعاری

وەتەن تۆ هەناوی من و دڵفڕێنی
وەتەن تۆ مەکانی شەهیدانی زاری

کەسێ قەدری تۆی لا نەبێ بێ دەماغە
بە ئابوهەوات جێگەیی ئیفتیخاری

لە وەسفی تەبیعەت زوبان لاڵە فایق
حەقیقەت بەهەشتێکی مەنزووری باری