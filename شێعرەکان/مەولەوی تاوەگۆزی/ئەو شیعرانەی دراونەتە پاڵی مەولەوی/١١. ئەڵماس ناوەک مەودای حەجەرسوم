شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: ئەڵماس ناوەک مەودای حەجەرسوم

ئەڵماس ناوەک مەودای حەجەرسوم
تا پەڕ نە ڕیشەی جەرگم بییەن گوم

نە جای پەیکانان زەهراڵووی فەڕەنگ
تک تک مەتکیۆ زووخاو وە سەد ڕەنگ

حەکیم مەوینۆ سەرسام مەمانۆ
لاحەول نە ڕووی زام سەختم مەوانۆ

ماچان زەدەی دەس پەری سەرئاوەن
زەخم خەدەنگەن وە مەرگ نزاوەن

سەر نیام وە ئێش من چەنی زامەت
کەفتەن ئەو دیوان سارای قیامەت