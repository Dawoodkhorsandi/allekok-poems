شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: ئازیز بێ مەیلیت زیندەگیم تاڵ کەرد

ئازیز بێ مەیلیت زیندەگیم تاڵ کەرد
بێمۆبەتیت حوکم شادیم بەتاڵ کەرد

هیچ ئیلتیفاتێ نەدیم پێتەوە
هیچ نەدیای وەلای کوشتەی وێتەوە

دووی ئاخم جە داخ بێموبالاتیت
قرچەی دڵ نە دەرد کەم ئیلتیفاتیت

ئەو سەر وە سای چەرخ هەفتەمین ساوا
ئێد سەداش وە گۆش مەلەکان یاوا

هەر کاتێ زانای جە گشت ویەردم
تۆمار یاریت نە دڵ تەی کەردم

یا ها بیناییم، ئاواتە وەستەم
جە سەردیی مەیلت گڕ کەفت وە جەستەم

ئایرم نیا وە کۆی وەفاوە
دام وە بێ ئەندێش تەن وە جەفاوە

یەک جەستەی خەستەی عەلیلم مەندەن
پارچەی ئیستخان زەلیلم مەندەن