شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: بڵێسەی ئاهیر نە دەروون خێزان

بڵێسەی ئاهیر نە دەروون خێزان
ناڵەم «الفراق» یەعقووبی بێزان

تەریدەی هیجران بەیدی جیایی
گرتەن گەردەنەی ڕای ئاشنایی

تەم خەم یانەی دڵ تاریک کەردەن
ڕای ئامان لای تۆ جە یادم بەردەن

مەگێڵوون نە گێج بەحر ماتەمدا
هەر خەمەن مەیۆ وە بان خەمدا

خەمەن ڕەفێقم خەمەن هامدەمم
خەمەن هەمسوحبەت عەزا و ماتەمم

خەم زۆرش گرتەن بە وێش مەنازۆ
ساقی بۆ وە عەشق ئایەی وەمتازوو

پڕ کەر جامەکەت پەیاپەی جە مەی
پێم دەر تا ڕیشەی هەستیم کەرۆ پەی

سوڵحێ دۆ نەبەین هەستی و فەنادا
وەس خەیاڵ بەرووم بەی لا و بەو لادا