شاعیر: مەولەوی تاوەگۆزی
کتێب: دیوانی مەولەوی
سەرناو: وێش نمەوینۆ

وێش نمەوینۆ، ئازیز، خەمینت
دیارەن لێڵەن جامی جەمینت

تاڵەن کامی دڵ مەینەت گازەکەت
تامی دووریشەن ڕێزەی ڕازەکەت

بەدبەختیی منەن وە یانەم هەرەس
ئازیزێ چون تۆ نمەگنۆم وە دەس

وەرنە شەم هەزار پەروانە دارۆ
ئەر یۆشا کەم بۆ پەروا نەدارۆ

ساقی، دەسی چەرخ هەر ها نەکاردا
تای تانتەی دووریش بەستەن وە داردا

سەروەختی هەستی جە دەس وەردامەن
تەدارەکی خەیر ئارۆ و فەردامەن

تەمامەن بەرات قەبز و حەواڵەم
دێرەن کەرەم کەر بدەر پیاڵەم

تا هیممەت وازوو وە یەک پەیمانە
خاڵی بۆ چێمەیچ گۆشەی مەیخانە