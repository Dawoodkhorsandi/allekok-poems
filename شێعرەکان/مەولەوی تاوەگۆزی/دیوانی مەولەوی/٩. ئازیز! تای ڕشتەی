شاعیر: مەولەوی تاوەگۆزی
کتێب: دیوانی مەولەوی
سەرناو: ئازیز! تای ڕشتەی

ئازیز! تای ڕشتەی دڵەی خەم بێشۆ
ئەزەڵیا نە بەند تای ڕشتەکەی تۆ

هەردوو چەنی هەم پێچ وەردەن وە هەم
جیایی نە بەین مەحاڵەن ستەم

سەر مەودای ناخوون یەکسەر تێدا شی
هەرچەند سەعیم کەرد جیایی نەوی

ئیسە خاس پاسەن تۆ نەی سەردەمدا
هەر دوو چەنی هەم پێچ دەی وە هەمدا

تا یاران زانان ڕیشەی جەرگمەن
پاچیان، ئاوێزان وە ڕووی بەرگمەن

هەنی مداران دەم وە سەناوە
ئافەرین واچان جە گردین لاوە