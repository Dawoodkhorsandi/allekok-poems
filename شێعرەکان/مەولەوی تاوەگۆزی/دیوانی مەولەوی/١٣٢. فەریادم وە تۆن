شاعیر: مەولەوی تاوەگۆزی
کتێب: دیوانی مەولەوی
سەرناو: فەریادم وە تۆن

فەریادم وە تۆن.. فەریادم وە تۆن
هانا هەی ئازیز فەریادم وە تۆن

دەردم گرانەن، ئەڵوەدام بێشۆن
شیفام ئینتیزار مەیلی باڵای تۆن

رەحمێکەر وە دڵ خەستەی زارەکەت
بدیە وە ڕوخسار بێقەرارەکەت

زەردم، زاییفم، بێخورد و خوابم
سەرگەردان و] وێڵ بێسەبر و تابم

خۆراکم خەفەت، ژینم مەینەتەن
وە مەرگت حەیات وە لام زەحمەتەن

مەر تۆ وە ڕەحمەت بێپایانی وێت
وە لوتف و کەرەم نومایانی وێت

جامێ جەو بادەی وەسڵی دیدارت
جەو قەهقەهەی مەی شیشەی ڕوخسارت

بە وێنەی جاران سا پێم دەرەوە
عیسەوی ئاسا ئیحیام کەرەوە