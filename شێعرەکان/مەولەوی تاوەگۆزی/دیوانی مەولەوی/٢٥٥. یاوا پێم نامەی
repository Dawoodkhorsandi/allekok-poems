شاعیر: مەولەوی تاوەگۆزی
کتێب: دیوانی مەولەوی
سەرناو: یاوا پێم نامەی

یاوا پێم نامەی شیرین خیتامەت
دەک دەک نەڕێزۆ سەرپەنجەی خامەت

سیای سورمەی خەت نە دیدەم شانا
بادرەوشەی وەرەق خەمان ڕفانا

مەرهەم بی پەی زام ئەفعییان گەستەم
دەوا بی پەی دەرد جەستەکەی خەستەم

تەسکین دا وە ئێش نێشەکەی دووری
وە دڵەی سۆچیای ناری مەهجووری

مەگەر خوداوەند کەرەم کەردەوە
تەفرەقەی یاران جەم ئاوەردەوە