شاعیر: مەولەوی تاوەگۆزی
کتێب: دیوانی مەولەوی
سەرناو: یادی زوڵفی لوول

یادی زوڵفی لوول شیرین نیگاران
خەیاڵی ئەبرۆی نازک نازاران

ئەو بییەن وە چین سەفحەی پێشانیم
ئێد خەم چەمەکەی باڵای کەمانیم

فکری دانەی خاڵ ژەرەژ خەرامان
ئەندێشەی باڵای نەوڕەس نەمامان

ئەو تانەی دیدەی سۆما بێزمەن
ئێد دانەی ئەسرین وە تاو ڕێزمەن

موتریب یە کەمان باڵای خەم وەردەم
یە تاری ئەسرین خەم کۆک ئاوەردەم

سا دەی تەنخوای من وەی دەم دەردەوە
لێدەر نەوایێ وەی چەند فەردەوە

یا جە گونای من کەرەم ئاوانتەر
ڕەحمەت جە تاوان من فەراوانتەر

هەر تۆنی وە تاق دانا و تەوانا
تۆم هەنی، هەنی ئەو کێم بۆ هانا

خەریکی کردەی وێم و فەزڵی تۆم
ئێد متاونۆم، ئەو ملاونۆم

بۆ بێعەداڵەت فەزڵت چەنیم بۆ
وەسێمەن خەجڵەت خزمەتەکەی تۆ

پەردە جە ڕوخسار کەردەم لامە بەر
جە لای هامسەران ڕووسیام مەکەر

یەند بەرۆم خەجڵەت کەردەم بە وێدا
سەراپام تفڵێ دەس مارۆ پێدا

چون فکری فەزڵت پەردە نەوازۆ
جوانیم پیری ئاوات مەوازۆ