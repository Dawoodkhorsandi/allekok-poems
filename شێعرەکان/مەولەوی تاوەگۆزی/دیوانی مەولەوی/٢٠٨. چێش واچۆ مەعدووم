شاعیر: مەولەوی تاوەگۆزی
کتێب: دیوانی مەولەوی
سەرناو: چێش واچۆ مەعدووم

چێش واچۆ مەعدووم خەستەی مەهجووریت
حاڵی دیدە و دڵ جە دەردی دووریت

بدیە بەو دەجلەی بێ کەنارەدا
ڕەوانەن وە بەین بەغدا شارەدا

سەیر کەر ئەو گەرما و شەرارەی تاوە
هوەیدان هامن جەلای بەغداوە

ئەو ئاخر وشکاو ئەسرینی دیدەم
ئێد دما نەفەس دڵەی خەم دیدەم

جەو گەرما و جەو ئاو بەرگوزیدەکەم
تەفتیش کەر حاڵات دڵە و دیدەکەم