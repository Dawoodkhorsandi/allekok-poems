شاعیر: مەولەوی تاوەگۆزی
کتێب: دیوانی مەولەوی
سەرناو: گۆشەی ئاتەشخان

گۆشەی ئاتەشخان دڵەی پڕ جە ئێش
پزیسکەی داخان ئایر وەردا تێش

دوودی ماردومان دوود نە فەرقم بەرد
هەوای کەڵڕەمان خۆ پاماڵم کەرد

پێچ مدەو چەنی زامانی کاری
نە پای ئامام هەن نە ڕستگاری

فەڵەک کەی بەرشوون بێخەم نە دەستت
چێشم کەرد، کەی بیم وە باوە کوشتت

ئەر چون غەمزەی دۆس پڕ جە ئێش و دەرد
چون فرسەتبازان پێش دەستییەش کەرد

ساڕێش مبۆ زام دووری تۆ کەردە
مەکەرمێ سەیران چەن وەخت ویەردە

وەر فرسەت نەدا فەڵەک وێنەی وێش
تۆ سڵامەت بی ئەر من نەبوو چێش