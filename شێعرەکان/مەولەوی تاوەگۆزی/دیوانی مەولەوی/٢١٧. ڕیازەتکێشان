شاعیر: مەولەوی تاوەگۆزی
کتێب: دیوانی مەولەوی
سەرناو: ڕیازەتکێشان

ڕیازەتکێشان.. ڕیازەتکێشان
سەییدانی خاس ڕیازەتکێشان

جەماعەت، قەومان ڕای خەیر ئەندێشان
جەرگەی هامسەران، دڵرێشان، خوێشان

ها هەوای تەحسیل دڵ وە جۆش ئاوەرد
نسیو عەزمی سەیر وڵاتانش کەرد

ئەر جارێ ڕاگەم غەڵەت کەردەبۆ
ڕام وە سەر ئاداب هیچ نە بەردەبۆ

کەسێ خاترش جە من ئێشا بۆ
یا خود ڕەنجێوەش پەرێم کێشا بۆ

گەردەنم ئازاد بکەران ئارۆ
گرد وە دڵ ڕوخسەت بدەران ئارۆ

عەزمم پەرێ سەیر عێراقەن ئارۆ
بنیشدێ وە خەیر فیراقەن ئارۆ

دنیا فانییەن هەر مبۆ مەردەن
لازمەن گەردەن ئازادی کەردەن