شاعیر: مەولەوی تاوەگۆزی
کتێب: دیوانی مەولەوی
سەرناو: خەمە فرسەتێ

خەمە فرسەتێ ساتێ، وە بێخەم
گەردی پاڵاکەش بگێروون وە چەم

چەرخی چەپ چەنیم ڕاس بەستەن کەڵەک
مەر من سەنگم دان وە مینای فەڵەک

چەپگەرد نمازۆ ساتێ فەراغەت
ئەی خوا یا وەسڵ، یا مەرگ، یا تاقەت

خەیر بۆ هەم فەڵەک کام خەیاڵ کەردەن
دیسان من پەی شەڕ وە یاد ئاوەردەن

دیارەن ئەساس دووری مەسازۆ
وە باڵام کاڵای خەمان مەورازۆ

داخۆم دووی دووریی کێش هانە سەردا
دیسان من مدۆ وە ڕووی چەمەردا