شاعیر: مەولەوی تاوەگۆزی
کتێب: دیوانی مەولەوی
سەرناو: دیارەن دیدەم

دیارەن دیدەم هەم دەرد نۆمەن
ئەمجاریش جە نۆ ئارەزووی تۆمەن

جە گۆشەی مزگیی تەنیایی پڕ دەرد
نیشتەبێم خەیاڵ دەرمانم مەکەرد

ناگا مەیلەکەت عەودش کەردەوە
دیسان نێشی دەرد دا وە دەردەوە

هیجرانت دەردان جە لام جەم کەردەن
هەر جوزوێم پەی وێش خەریکی دەردەن

دەردی کۆنەو نۆ یەکسەر جەم بییەن
سەر تاپام جە دەرد هیچ خاڵی نییەن