شاعیر: بابە
کتێب: دیوانی ئەوڕەحمان بەگی بابان
سەرناو: نایکەم بە خامە یا بە زمانم سوپاسی تۆ
لەبارەی شێعر: زانای مەزن شێخ محەممەدی خاڵ فەرھەنگی زمانی کوردییەکەی بڵاو کردەوە ئەمەم بۆ وتووە.١٩٦٠/٢/٢٦

نایکەم بە خامە یا بە زمانم سوپاسی تۆ
جیایە لەگەڵ ئەدیبی جیھانا قیاسی تۆ

مێژوو گەڕام بە بیر و بە فکرێکی وردەوە
ئایا ھەیە ئەدیبێ بە فیکر و حەواسی تۆ

بۆ لەھجەکانی کوردی کە بیکاتە یەک زمان
فەرھەنگی نووسی بۆ گەل و قەومی کەساسی تۆ

قەومێکی زۆر و گەورە زمانی بکا بە یەک
وەک دەستکرد و ھیممەتی فەرھەنگ شوناسیی تۆ

دۆزیمەوە محەممەدی یەعقووبی کوڕی کورد
تەنھا ئەوە لە عیلمی زمانا قیاسی تۆ

یەعقووبزادە خزمەتی ئەغیاری کردووە

چڵ ساڵ گەڕاوە بۆ وتەی لۆغەتی عەرەب
بۆ قەومی کوردی خۆتە بناغە و ئەساسی تۆ

دای ڕشتووە بناغەیی کاشانەی زمان
بۆ لەھجەکان بە گردەوە فەرھەنگی خاسی تۆ

ئەم قەومی کوردە بابە بە ورد و درشتەوە
دواناکەون سەعاتێ لە شوکر و سپاسی تۆ

بەرگێکی غەیری پێوە بۆ لەھجە و زمانی کورد
کاڵای زمانی میدییە بەرگ و لیباسی تۆ