شاعیر: بابە
کتێب: دیوانی ئەوڕەحمان بەگی بابان
سەرناو: ھەر سەعاتێکی بە سەد ساڵە ھەموو عومری شەوم

ھەر سەعاتێکی بە سەد ساڵە ھەموو عومری شەوم
ڕۆژی ئازادی، ئەتۆ بیت و خودا! بێرە خەوم

گرەوم کردووە تۆ ژینەری قەومی مردوویت
پەردەی پێشت فڕێ دە، کە نەدۆڕێ گرەوم

ڕێگەکەت پڕ چقل و خار و خەسوخاشاکە
شەو و ڕۆژ ھەڵپە ئەکەم، کول بووە داسی درەوم

پێم سوا ھێزی نەما، ڕێگەیی مەقسەد دوورە
ڕەھبەری زۆرە شوکور لاوی دلێر و ئازان

ڕەھبەرم زۆرە شوکور لاوی دلێر و ئازان
بابە! من پیرم و ئوفتادە، نەماوە برەوم