شاعیر: حەریق
کتێب: غەزەل
سەرناو: بێ چاوەڕێ

لەلام وابوو کە تۆ سەیید ڕەشید یاری لە بۆ یاری
لە موڵکی میهرەبانیدا لە یارانی وەفاداری

لەگەڵ هەر زەڕڕە بۆ جیلوەی جەلای میهری جیهان ئارا
لە شەوقی موشتەری، نووری قەمەر وەک زوهرە سەییاری

جیواری ڕەحمەت و دەستگاه و پێشگای عەدڵ و ئینسافی
لە دەربارەی فەقیران ڕاست ئەمینی ئەهلی دەرباری

لە زومرەی چاوەشانی بارەگای باری سەلای عامی
لە حەلقەی مەهوەشان سەرخۆشی و هەر مەست و هوشیاری

تەلیعەی فەوجی ئەوج و یاوەری سوڵتان و سەرهەنگی
لە سەربازانی مومتازی، لەسەر عەسکەر قومانداری

چ خێر بوو دەوری بەزمت بێ سەدای شاباشی «چاوەش» چوو
نەوای تارت چەنێ تار بوو دەمی پێک ساز نەهات باری

نە وەک مەدورەڕێ بێ چاوەڕێ ماوم لەبەر چاوان
لەدەس چوم و لەپێ کەوتم، بەسەر زیندووم بە بیماری

نەقورعەی من لە جیبی جامەخانەی مەڕحەمەت دەرهات
نە ڕوقعەی تۆ بە ڕەسمی توحفە دیداری بووە دیاری

کە تۆش هیچ بووی وەکوو من با لەمەولا ڕوو لە مەولا کەم
بەخوا غەیری من و تۆ وەک من و تۆ بۆ مەدەدکاری