شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: یاوا سەوقات و کاڵای شاهانە
لەبارەی شێعر: سەوقاتی فەرەجوڵڵا بەگی ئاڵمانە

یاوا سەوقات و کاڵای شاهانە
زیاد بۆ جە تۆ، بەخشای خانانە

برنج و ڕوەن، نەخۆشەر و ماش
قەن و چای، تەختە، تەماکۆی سانە

جە گردین فێشتەر، قاضی الحاجات
کیانابێت پەرێم، سەخی تەبعانە

بە نەفسی بەرز و ڕەویەی قەناعەت
موشکڵما حەل بی، چی سەعاتانە

کیانامۆ پەرێت، چەنی خاناوای
چەنەم بویەرە، خان خانەنە

حەسەن هەورامین، دەماخش بەرزا
پەیت کەرۆ دوعای أبودُجانه