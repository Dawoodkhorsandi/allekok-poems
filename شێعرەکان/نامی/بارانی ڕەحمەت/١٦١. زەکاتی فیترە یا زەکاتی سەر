شاعیر: نامی
کتێب: بارانی ڕەحمەت
سەرناو: زەکاتی فیترە یا زەکاتی سەر

ھەرکەسێ بیبێ زیاد لە نەفەقە
بۆ خۆی و ئەھلی کە موستەحەققە

لە شەو و ڕۆژی جەژنی ڕەمەزان
سەرفیترە بێنی لەبۆ داماوان

ئەندازەکەیشی بۆ ھەموو سەرێ
لە قووتی غاڵب ساعێکە ئەدرێ

ساعێ چوار موددە بە زەبتی عادیل
چوار مشتە ئەمما مشتی موعتەدیل

شەشسەد و ھەشتا و پێنج درەمی زیو
چوارسەد و حەفتا و نۆ مسقاڵ و نیو

بە وەزنی غڕام دو کیلۆی تەمام
لەگەڵ سێسەد و نەوەد و حەوت غرام