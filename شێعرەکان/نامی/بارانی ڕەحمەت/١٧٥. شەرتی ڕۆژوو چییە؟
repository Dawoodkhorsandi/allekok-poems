شاعیر: نامی
کتێب: بارانی ڕەحمەت
سەرناو: شەرتی ڕۆژوو چییە؟

شەرتی ڕۆژووە نیەتی ئینسان
بە شەو بۆ ڕۆژووی ڕۆژی ڕەمەزان

نابێ ھیچ عەینێ بە ڕۆژا بڕوا
بە خاڵیایی ئەندامی تۆدا

وەکوو کراکە و برناخ و گەروو
سک، بەر و دوا، حاڵی ببە زوو

زەرەری نییە بە دڵ نەلەرزی
بگاتە ڕەگت دەرمانی دەرزی

ھەم بێزەرەرە دەرمانی ئەجزا
با تەئسیر بکا لە مۆخ و ئەعزا

چونکی سک نییە بە عورف و عادەت
«مغني» ببینە و وەربگرە حیکمەت

بەڵێ کە دەرزی گەییە نێوی سک
ڕۆژوو ئەشکێنێ بەبێ شوبھە و شک

زەرەری نییە تۆزی سارا و دەشت
تەئسیری کلیش کە چاوت پێ ڕەشت

دووکەڵی کوورەیش بە قەدەر عادەت
نەک ھی جگەرەی تاڵی پڕ بیدعەت

پارێز لە عەمدی جیماع و ئینزال
خۆ ڕشانەوە شەرتە بێ جیدال

جیماعی عەمدی بۆ شەخسی فاعیل
قەزا و کەفارەت پێی ئەبێ حاسیل

ئازاد کردنی عەبدێکی بە دین
لە عەیبی عەمەڵ سالم بێ و ئەمین

جا ڕۆژووی دوو مانگ لەپاش ڕەمەزان
ئیفتاری ڕۆژووی نەیەتە ناویان

ئینجا نان دانی شەست کەسی میسکین
بۆ ھەر یەکێکیان موددێ، قووتی ژین