شاعیر: نامی
کتێب: بارانی ڕەحمەت
سەرناو: دفنی مردوو

جا وەختی دفنە بۆ شەخسی مردوو
لەسەر سەفەرە باشە بڕوا زوو

بە وەزعی حورمەت بە سەیری سورعەت
بۆسەر مەقبەرە بکەن حەرەکەت

بە قەد قامەتێ قەبری قووڵ بکەن
چاڵ و گۆڕیچە، یا چاڵ و لاکەن

لەپاش داپۆشین سوننەتە تەڵقین
ھەم دوعای تەسبیت بە دینی موبین

ئەڕواحی مردوو باش ئاگادارن
لە وەزعی خۆیان باش خەبەردارن

ڕۆح جەوھەرێکە لەتیف و قودسی
دوورە لە ماددەی کەسیفی شەخسی

عالەمی قەبریش پێی ئە ڵێن بەرزەخ
وێنەی بەھەشتە یا وێنەی دۆزەخ

بە وێنەی نووستوو زەحمەت و ڕەحمەت
واریدی ئەبێ نیقمەت و نیعمەت

ھیچ قسەیش ناکا ھەتا نووستووە
عەینەن ئەم وێنە وێنەی مردووە

باوەڕت ببێ ئەگەرچی غەیبە
فەرموودەی حەزرەت بێ شوبھە و ڕەیبە

سابتمان بکا خالیقی کەونەین
لەسەر جوابی باشی مەلەکەین

بە یومنی ڕۆحی سەییدی ئەنام
بڕژێ بە سەریا سەلات و سەلام