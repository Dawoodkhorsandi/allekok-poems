شاعیر: نامی
کتێب: بارانی ڕەحمەت
سەرناو: ڕۆژووی سوننەت

ڕۆژووی سوننەتیش گەلێ ئیحسانە
باعیسی قەدر و قورسی میزانە

شەش ڕۆژی شەوال لەپاش ڕەمەزان
نۆ ڕۆژەی ئەووەڵ لە مانگی قوربان

مەخسووس عەرەفە بۆ غەیری حەجاج
لەبۆ ڕۆحی تۆ ئەبێ بە میعراج

نۆھەم و دەھەم لەگەڵ یازدەھەم
لە ڕۆژەکانی مانگی موحەڕڕەم

سیازدە و چوارە و پازدەی بەناوبانگ
سێ ڕۆژەی ئاخر لە ژمارەی مانگ

ڕۆژی دووشەممە لەگەڵ پێنج شەممە
باعیسە لەبۆ خەیر و مەرحەمە

غەیری ئەمانەیش کراون بەیان
بڕۆ بپرسە لە عولەماکان