شاعیر: نامی
کتێب: بارانی ڕەحمەت
سەرناو: ڕشتەی نەسەبی حەزرەت ﷺ لە ھەردوو لاوە

نەسەبی سابت بۆ ڕەسوولەڵڵاھ
بۆت بەیان بکەم: ئەووەڵ «عبداللّه»

«عبدالمطّلب» بەرزی بێلەکە
مایەی ئیفتیخار بۆ ئەھلی مەککە

«هاشم» و «عبدالمناف» و «قُصَيّ»
«كِلاب» و «مرّه»، ھەم «كعب» و «لُؤَيّ»

«غالب» و «فهر» و «مالك» بزانە
لەمان بەرەوژوور «نضر» و «كنانه»

«خذيمه، مدرك، الياس» و «مضر»
«نزار» و «مَعد، عدنان»ی سەروەر

ڕشتەی والیدەی «آمنه، وهَب»
«عبدالمناف» و «زهره»ی بە ئەدەب

لەوەوژوور «كلاب» لای ئەم باپیرە
یەک ئەگرن ڕشتەی ئەم ھەردوو تیرە

ئەم ڕشتە بەرزە بە حوکمی دەلیل
ئەگات بە «قيدار» کوڕی «اسماعيل»

ھەموو سەربەرز و مەرد و سەرفەراز
بەوان ئاوا بوو مەککە لە حیجاز

ھەڵبژێراوی خودای عالەمن
ساحێب شەرەفی نەسڵی ئادەمن