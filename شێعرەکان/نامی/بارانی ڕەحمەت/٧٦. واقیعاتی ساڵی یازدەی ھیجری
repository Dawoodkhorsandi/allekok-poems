شاعیر: نامی
کتێب: بارانی ڕەحمەت
سەرناو: واقیعاتی ساڵی یازدەی ھیجری

پاش دامەزرانی سددیقی ئیمام
لەبەر شکۆە و تەرویجی ئیسلام

فەورەن سەوقی کرد بەبێ تەفرە و بەین
سوپای ئوسامە بۆ خاکی بەحرەین

سوپا ھاتەوە بە فەتح و زەفەر
قووەتی ئیسلام بەمە کەوتە دەر

خۆیشی کەوتە ڕێ بۆ حەربی ئەعراب
موڕتەددەکانی بێ سیدق و سەواب

تەسخیری کردن بۆ حوکمی ئیسلام
فەرمانبەردار بوون بۆ ھەموو ئەحکام

خالیدیشی نارد بە ھێز و سوپاھ
بۆسەر تەلیحەی ئەسەدی گومڕاھ

پاش ئەوە ڕۆیی بۆ بەنی تەمیم
تەفرەقەی کردن بە نەسری عەزیم