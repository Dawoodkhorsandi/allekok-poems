شاعیر: نامی
کتێب: بارانی ڕەحمەت
سەرناو: باسی ئیمان

بە قەولی جمھوور لە موتەکەللیمین
زومڕەی فوقەھا ھەم موحەددیسین

ئیمان تەسدیقە و ڕەفتار و ئیقرار
سێ جوزئن بێ یەک ناکرێن ئیعتیبار

لەلای بەعزێکیش تەسدیقە و ئیقرار
تیا داخڵ نییە عەمەڵ و ڕەفتار

ئەمما بە قەولی گشت موحەققیقین
ئەسحابی عیلم و ئەڕبابی یەقین

ئیمان تەسدیقە بە مەعنا باوەڕ
بەوەی ھێناویە ڕەسوولی سەروەر

بە گوێرەی تەفسیل بۆ موفەسسەلات
بە گوێرەی ئیجمال لەبۆ موجمەلات

خاریجی ئەوە ڕەفتار و ئیقرار
بەڵێ لازمە ئیقرار بۆ ئاسار

یانێ بۆ ئیجرای حوکمی دین لەسەر
ھەرکەس موئمینە بە دینی سەروەر

ئەم تەسدیقیشە عیلم و عیرفانە
کەیفی نەفسانی شەخسی ئینسانە

ئەبێ تەسلیمیش لەگەڵ ئەودا بێ
بێ ڕەزا و تەسلیم موعتەبەر نابێ

با باوەڕ بکا کە قسەی ڕەسوول
بە نەھجی واقیع سابتە و مەقبووڵ

کە عینادی کرد لە ڕەزا و تەسلیم
حەتمەن کافرە بە شەرعی سەلیم

ئەمە تەحقیقی عەللامەی «سَعد»ە
بەمە حەل ئەبێ چەن شوبھە و عوقدە