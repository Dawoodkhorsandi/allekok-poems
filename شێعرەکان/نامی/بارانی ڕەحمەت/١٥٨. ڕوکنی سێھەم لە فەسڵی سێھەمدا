شاعیر: نامی
کتێب: بارانی ڕەحمەت
سەرناو: ڕوکنی سێھەم لە فەسڵی سێھەمدا

ئەڵێم بە عەونی «ربّ العالمين»
لە سێھەم فەسڵا ڕوکنی سێھەمین

ڕوکنی سێھەمین سەرفیترە و زەکات
بە موسوڵمانی موستەحەق بدات

ھەشت سینفن لەسەر بەیانی قورئان
ئێستە چوارن بۆت ئەکەم بەیان

فەقیر و میسکین سەفەری و قەرزار
چوارەکەیتریان فەوتاون یەکجار

١. فەقیر

فەقیر ئەوەیە ھەژار و لات بێ
یا بەشێکی کەم بە دەستەڵات بێ

مەسەلەن ئەگەر ویستی دە دیرھەم
چوار دیرھەمی بێ یاخود لەوە کەم

٢. میسکین

میسکین ئەوەیە لە کەسب و لە ماڵ
شتێکی ببێ مەسرەفی حەڵاڵ

ئەمما ناقیس بێ بەشێکی کەمی
لە دەدا کەم بێ چوار دیرھەمی