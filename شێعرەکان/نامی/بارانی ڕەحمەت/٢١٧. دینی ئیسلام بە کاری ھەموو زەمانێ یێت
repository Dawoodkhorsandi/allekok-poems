شاعیر: نامی
کتێب: بارانی ڕەحمەت
سەرناو: دینی ئیسلام بە کاری ھەموو زەمانێ یێت

ئەگەر بیتە سەر تەحقیق و تەتبیق
بۆ دینی ئیسلام بە گوێرەی تەدقیق

باش حاڵی ئەبی کە دینی ئیسلام
بەکارە لەبۆ جەمیعی ئەنام

مەعنا و مەفھوومی ئایاتی قورئان
کافییە لەبۆ گشت دەور و زەمان

موفیدە لەبۆ مەعاش و مەعاد
کافییە لەبۆ جەمیعی عیباد

حافیزە لەبۆ نفووس و ئەمواڵ
نامووس و حقووق، حەرام و حەڵاڵ

جامیعە لەبۆ وەزعی دونیا و دین
چ بۆ قیامەت، چ بۆ حاڵی ژین

قەراری داوە وەزعی ئیعتیدال
بۆ کاتی حاڵ و ڕۆژی ئیستیقبال

ھەرچی پاشکەوێ میللەتی ئیسلام
لەبەر لادانە لە دینی ئیسلام

کاتێ ئەحکامێ ئیحیا بێتەوە
عالەم بە جارێ گشت ئەژیێتەوە

سیڕڕی ئەحکامی ھەموو ڕووناکە
دەلیلی ڕێکی عەقڵ و ئیدراکە

بۆیە ناسیخە دینی بۆ ئەدیان
حەزرەت خاتەمە بۆ پێغەمبەران

حەزرەتی عیسا کاتێ دێتە خوار
دینی ئیسلامی ئەکا ئیختیار