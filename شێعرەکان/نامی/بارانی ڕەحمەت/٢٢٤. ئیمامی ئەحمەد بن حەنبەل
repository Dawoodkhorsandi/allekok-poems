شاعیر: نامی
کتێب: بارانی ڕەحمەت
سەرناو: ئیمامی ئەحمەد بن حەنبەل

موتەوەللید بوو ئەحمەد بن حەنبەل
لە سەد و شەست و چواری موکەممەل

بە حەفتا و حەوت ساڵ گەییوە عومری
لە بەغدا لەسەر دیجلەیە قەبری

***

ئەم چوار زاتانە بە حەق ئیمامن
موجتەھیدینی دینی ئیسلامن

عادڵ و عالم بە ئایەی ئەحکام
بە ئەحادیسی سەییدی ئەنام

گشت ساحێب پایەی میانەی مەقبووڵ
لە عەرەبییە و بەلاغە و ئوسووڵ

خۆلاسە شەرتی ئیجتیھاد بۆ دین
لەم زاتانا بوو بە «علم اليقين»

غەیری ئەمانەیش لە موجتەھیدین
ھەرچۆن عالم بوون بە ئەحکامی دین

فەقەت مەزھەبیان تەدوین نەکراوە
بۆیە تەقلیدیان ڕەوا نەدراوە