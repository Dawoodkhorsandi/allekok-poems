شاعیر: نامی
کتێب: بارانی ڕەحمەت
سەرناو: کفنی مردوو

کفن پێویستە بۆ شەخسی مردوو
بۆت بەیان ئەکەم حاڵی ببە زوو

ساتیری لەشی سەرتاپای باڵا
فەرزی قەتعییە، حەققە بۆ خودا

دووھەم و سێھەم حەققە بۆ مردوو
مەنعی ناتوانێ «وارث» ھەرکەس بوو

بەڵێ ئەگەر قەرز ماڵی دابگرێ
قەرزار ئەم دووەی پێ مەنع ئەکرێ

لە سێ زیاتر خیلافە و مەھجوور
ئەگەر وەرەسە تیا ببێ مەحجوور

جا ئەگەر سێ بوون با لەفافە بن
سپی و سەرتاپا و بە نەزافە بن

ئەگەر بوون بە پێنج وایە موعتەبەر
پیاو سێ لەفافە و کراس و مێزەر

ژن دوو لەفافە و کراس و ئیزار
لەگەڵ سەرپۆشێ پێی ئەڵێن خومار

ئەژنۆ تا ناوک ئیزارە بیناس
لە ناوک تا سەر پێی ئەڵێن کراس

وردە پارچەکان لە ژێر لەفافە
پێوە ئەپێچرێن زۆر بە لەتافە