شاعیر: نامی
کتێب: بارانی ڕەحمەت
سەرناو: پیسی لە شەرعا چییە؟

ھەرچی بێتە دەر لە دوا و لە بەر
پیسە، نەک مەنی حەیوان و بەشەر

خوێن و زووخ و کیم، موسکیراتی تەڕ
مردوو، نەک کولە یا ماسی و بەشەر

ھەرچی لە خوێنی ئاوەکی دوورە
مردووی مەعفووە، وەکوو مێلوورە

پیسە ھەرشتێ لە لەشی زیندوو
جیا ببێتەوە، حاڵی ببە زوو

ئیللا خوری و موو و پەڕی گیاندارێ
کە گۆشتی بخورێ لەبۆ موختارێ

پیسە بەڵغەم و ئاوێ بێتە دەر
لە میعدەی بەشەر، نەک لە سینە و سەر

پاکە بەدەنی گیانداری زیندوو
نەک سەگ و بەراز، یا بەچکەی ھەردوو