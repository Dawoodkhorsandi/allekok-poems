شاعیر: حافزی مەهابادی
کتێب: دیاری مەهاباد
سەرناو: چون قوڵه‌فیتنه ئاوری بن کایە
لەبارەی شێعر: نووسین و ئامادەکردن: کەماڵ ڕەحمانی - دیاری مەهاباد، چاپی سێیەم، ساڵی١٣٨٦، لاپەڕە ‌٨٨.

چون قوڵه‌فیتنه ئاوری بن کایە
ناکۆکی وا زوو کۆتایی نایە

ده‌ڵێن سه‌گێک چوو ئاشی لسته‌وە
سه‌گێکی تر چوو پاشی لسته‌وە

قه‌ت پیاوی تووڕه نه‌دوێنی چاکە
به‌ڕوو له ده‌میا ته‌قیوه کاکە

ئه‌وه‌ی له هیچ کوێ بۆت زه‌وت نابێ
ڕه‌نگه ئاڵه‌تی له قنگ کرابێ

هێند به په‌له‌یه بووکی ڕازاوە
هه‌ر دەڵێی ئه‌سپی بۆ زین کراوە

چون تووشی خه‌م و مه‌ینه‌ت و داخ نی
عیسا گرتووتی و مووسا تێی ئاخنی

چاوچنۆک ئاوا قۆڵمان لێ هه‌ڵکا
خۆزگه‌م به کفن‌دزی هه‌وه‌ڵ کا

هه‌ر له خۆم نه‌ده‌ن، بده‌ن له هاوڕێ 
پێم له جه‌واڵی کا و گزره ده‌درێ

هاوسێ ماڵێکمان هه‌بوو بێ‌مناڵ 
له‌ کووچه و کۆڵان که ده‌یدی مناڵ