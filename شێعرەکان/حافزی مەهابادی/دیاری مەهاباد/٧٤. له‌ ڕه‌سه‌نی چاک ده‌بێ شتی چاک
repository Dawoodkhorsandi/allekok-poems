شاعیر: حافزی مەهابادی
کتێب: دیاری مەهاباد
سەرناو: له‌ ڕه‌سه‌نی چاک ده‌بێ شتی چاک
لەبارەی شێعر: نووسین و ئامادەکردن: کەماڵ ڕەحمانیدیاری مەهاباد، چاپی سێیەم، ساڵی١٣٨٦، لاپەڕە ١٠٠.

له‌ ڕه‌سه‌نی چاک ده‌بێ شتی چاک
له‌ ماینی حدوود یه‌کسمی چالاک

قۆزی بێ زواد‌ قاوه‌ قاوێتی
ترخێنه‌ی بێ‌تام شه‌و پڵاوێتی

لە کن ئاسنگەر کەسێ دانیشێ
بەرگی دەسوتێ یا سەری دێشێ

له‌ سه‌ری مه‌ڕۆ حه‌یات با نه‌به‌م
با لێفه‌ له‌ سه‌ر هه‌تیو لا نه‌به‌م

کێ پەسند ناکا قسەی وا بەجێ
دەست ئەگەر شکا خوار دێتەوەجێ

که‌س په‌نا نابا بۆ سێبه‌ری کوند
ئه‌گه‌ر جێی نه‌بێ له شار و له‌ گوند

دووڕوو قسه‌یان بێ ئیعتیباره‌
وه‌ک نیسک نه‌ به‌ر نه‌ پشتی دیاره‌

لە کەڕەمی کەم مەگرە بەهانە
کەمی هێندێ کەس، بە زۆر بزانە