شاعیر: بێخود
کتێب: دیوانی بێخود
سەرناو: بڵا فرمێسکی خوێنین بۆ نەڕێژێ بیلبیلەی چاوم

بڵا فرمێسکی خوێنین بۆ نەڕێژێ بیلبیلەی چاوم
بە حەرفی ناڵە بۆ نەپژێ زمانی لاڵ و گیراوم

نەمامی عەیشەکەم نێژرا، خەفەت گۆپکە و چرۆی دەر کرد
سەراپا تەرزی غەم ئاڵایە گیانی هەڵکڕووزاوم

دەسا ئەی میرزا مەهدیی زەمان، ئەی کاشیی نادر
کە بۆ نادیدە خەتتاتێکی چەشنی ئێوە داماوم

لە کێلی قەبرەکەی تەئریخی کۆچی کاکە «ئیبراهیم»
بنووسن: «شێخ برایم ڕۆ» بە خوێناوی گەشی چاوم