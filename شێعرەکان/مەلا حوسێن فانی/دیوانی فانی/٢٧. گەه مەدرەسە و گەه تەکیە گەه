شاعیر: مەلا حوسێن فانی
کتێب: دیوانی فانی
سەرناو: گەه مەدرەسە و گەه تەکیە گەه

گەه مەدرەسە و گەه تەکیە گەه ج.. دی ئاغاوات
دانیشتووە لە یەک جێگا شارەزایی ئەتوار نییە

لە جەهلی دەشتی هەولێر دڵم ڕووناک و سافە
سەلیقەی ئاوێنەی من بە غەیری ژەنگار نییە

مەرتەبەی ناکەس و هیچ لای ناکەسان بڵندە
بۆیە کە جێگای دڕک غەیری سەر دیوار نییە

تاڵی و شیرینیی قسەم تابعی حاڵی خۆمە
ناڵەیی زیندانیی غەم نەغمەیی گوڵزار نییە

دڵ کە سووتا مەحو بوو فانی چ باکت هەیە
بەردی حادسە با بێ بادەیی سەرشار نییە