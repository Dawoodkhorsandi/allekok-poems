شاعیر: حاجی قادری کۆیی
کتێب: غەزەل
سەرناو: تا سالیکی مەسالیکی موڵکی قەناعەتی

تا سالیکی مەسالیکی موڵکی قەناعەتی
باکت نەبێ لە ڕێگر و ئەهلی شەقاوەتی

سۆفی عیبادەتی هەموو بۆ مەکر و ڕیوەیە
گەر شێری نەڕ بە گوێ بگرێ، پەشمە تاعەتی

ئیخلاسە ئەسڵی مەقسەد و خۆڕا شەقی دەبێ
وا تێ دەگا بە سەرمەقولاتە سەعادەتی

بێ مەعریفەت مەبە لە تەریقی حەقیقەتا
سەرمەنزیلی شەریعەتە جێگەی سەلامەتی

ناگەن بە حیز و ڕێگری ئێمە لە موڵکی ڕۆم
عەللامەیی ویلایەت و شێخی ویلایەتی

مەفهوومی دوو حەدیسی سەحیحم لە بەیتەکا
جێ کردەوە؛ نەزەر بکە کوردی و فەساحەتی

دونیا سەگی لە ئۆغڵەمە تۆقیوە تالیبی
نەیماوە هەروەکوو سەگی پێ سووتوو ڕاحەتی

سەد قوببەیی خەوەرنەق و سەددی سکەندەری
ناگاتە بەیتەکاولی نالی و مەتانەتی

ساقی کەریمە بادەیی بەزمی (ئەلەست)ەیە
حاجی لە جامی قەلبی شکاوە شکایەتی