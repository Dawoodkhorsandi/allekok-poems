شاعیر: کاکەی فەلاح
کتێب: دیوانی کاکەی فەلاح
سەرناو: ڕێگای بەختیاری

ئەوی ئەیەوێ ببێ بەختیار
بیر و باوەڕم بکا ئیختیار

پێش هەموو شتێ بەرەو نیشانێ
خۆی بکوتێ، خۆیشی با لە سەر دانێ

چاوی نەترسێ بچێ بێ پشوو
گیانی نەبەزی بکا بە تێشوو

ئەبێ بزانێ لە سەر ئەو ڕێیە
کە نەبێ هەزار چوتوڕمی لێیە

دوژمنی خاوەن چەکی هەمە ڕەنگ
لەسەر چونی ئەو لەو ڕێیە بوون بەنگ

ئەویش لە سایەی ئەو هێز و تینەی
میللەت داویتێ لەو وەرسی ژینەی

لە گەڵیان بکا بەربەرەکانی
تاکوو بڵێسەی گڕی تەکانی

ڕۆشن کەرەوەی بەردەرکی شادی
دەریخا بۆتە شبری ئازادی