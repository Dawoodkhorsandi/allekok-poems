شاعیر: شێخ ڕەزای تاڵەبانی
کتێب: دیوانی شێخ ڕەزای تاڵەبانی
سەرناو: ماینه‌که‌ی کوێخا عه‌لی
لەبارەی شێعر: دیوانی شێخ ڕەزا تاڵەبانی، ئامادەکار: شوکور مستەفا، چاپ: ئاراس هەولێر، ساڵ: ٢٠١٠، لاپەڕە ١٢٩. - لە لایەن بەڕێزێکەوە بە 'ئای پی': ٥.٢١٨.١٩٠.٢٨ نووسراوە.

کێ چوزانێ کووچه‌ڵه‌ی سمتی شکاوه یا ملی
وا له حاڵی حه‌لوه‌لادا ماینه‌که‌ی کوێخا عه‌لی

چووم بزانم ماوه، یا خۆ مردووه، وه‌ختێ که دیم
شاده‌ماری سسته نابزوێ ڕه‌گی قاچ و قولی

دام به سه‌رخۆمدا گوتم وا حه‌سره‌تا بۆ ماینه‌کوێت
ده‌ک به میراتم که‌وێ ده‌سبه‌ند و هه‌وسار و جلی

نه‌بز و قارووره‌ی ئه‌گه‌ر سه‌دجار ته‌ماشاکا حه‌کیم
ده‌ردی نازانێ چییه تاکوو نه‌کا بێنی سلی

گه‌ر ئیمامی عه‌سکه‌ری نوێژی له‌سه‌ر کا لاییقه
چونکه موشتاقه به وه‌سڵی ناڵه‌کانی چوار په‌لی

که‌سری ئه‌نفی دوشمنان و جه‌بری که‌سری دۆستان
هه‌ر بمێنێ چاکه به خوا 'شێخ ڕه‌زا' و کێری زلی