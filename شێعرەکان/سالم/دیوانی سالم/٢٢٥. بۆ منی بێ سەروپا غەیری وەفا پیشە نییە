شاعیر: سالم
کتێب: دیوانی سالم
سەرناو: بۆ منی بێ سەروپا غەیری وەفا پیشە نییە

بۆ منی بێ سەروپا، غەیری وەفا پیشە نییە
بۆ دڵی من سەنەما جوز ستەم ئەندیشە نییە

تاب و ڕەنگم نییە ئەزبەسکی تکا خوێنی دەروون
مەیی ئەحمەر کە نەما ڕەونەقی ناو شیشە نییە

چ تەکانێکە خودایا هەرەسی هیجری حەبیب
بۆ نیهالی ئەمەلم شاخ و بەر و ڕیشە نییە

وام تەراشیوە بە ناخون لە غەمت سینەیی ڕێش
شوهرەتی کۆهکەن و وەسفی دەمی تیشە نییە

بەس بسووتێنە لە غەم سالمی میسکین، کە جەفا
بۆ وجوودی سەر و پا لە هەموو دەم پیشە نییە